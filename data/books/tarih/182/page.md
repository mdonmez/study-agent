## 10. Sınıf Tarih Ders Kitabı Cevapları Meb Yayınları Sayfa 182

Medreseler, ilmî çalışmalarda uzmanlaşmak isteyen öğrencilere eğitim veren kurumlardır. Karahanlı, Gazneli ve Büyük Selçuklular dönemlerinde birçok medrese kurulmuştur. Türkiye Selçukluları Dönemi’n- de ise Anadolu’nun çeşitli bölgelerinde yeni medreseler açılmış ve eğitim faaliyetlerine hız verilmiştir. Ayrıca bu dönemde inşa edilen camiler, imaretler, tekkeler ve darüşşifalar yoluyla şehirlerdeki dinî, sosyal ve kültürel hayatın gelişmesi sağlanmıştır. Mekânsal olarak ayrı ayrı fakat birbirine yakın yıllarda inşa edilen medreseler yoluyla eğitim hayatında süreklilik sağlanmış ve belli bir kültür ortamı oluşturulmuştur. Nk TürkHslam devletlerinin başlattığı bu faaliyetler Osmanlı Dönemi’nde de devam ettirilmiştir. Osmanlılar, ilmî, sosyal ve kültürel kurumları bünyesinde toplayan külliyeleri daha sistemli bir yapı olarak organize etmiştir.

Karahanlı Hükümdarı Tamgaç Buğra Han İbrahim, 1066’da Semerkand’da kendi adıyla anılan bir medrese yaptırmıştır. Medresenin vakfiyesine göre vakıf gelirleriyle dinî ilimler öğretilmiştir. Bir külliye içinde bulunan dikdörtgen planlı bu medresenin dört köşesinde kubbeli büyük odalar bulunmaktadır. Yapının iki tarafı boyunca öğrencilerin kaldığı odalar vardır.

İran’ın Horasan şehrinde bulunan ve günümüze yalnızca kalıntıları ulaşan Hargird Medresesi, Büyük Selçuklu Dönemi’nde, 1087’de inşa edilmiştir. Avlulu ve eyvanlı medreselerin bilinen en eski örneklerinden biridir. Dikdörtgen planlı bu medresedeki eyvanlı girişin iki yanında kubbeli büyük odalar bulunmaktadır. Avlunun kuzey ve güney doğrultusunda öğrencilerin kaldığı odalar vardır.

Konya’daki Sırçalı Medrese, Türkiye Selçuklu Emîri Bedred- din Muslih tarafından 1243’te yaptırılmıştır. Dikdörtgen planlı, iki eyvanlı ve iki katlı bu medresenin üç yönden revaklı açık bir avlusu vardır. Giriş kapısının karşısındaki ana eyvanın iki yanında dersi ik olarak kullanılan kubbeli iki büyük oda bulunmaktadır. Öğrencilerin kaldığı odalar ise avlunun iki yanında sıralanmıştır.

Bursa’da 1414-1424 yılları arasında 1. Mehmet’in yaptırdığı Yeşil Külliyesi’nin bir parçası olan Yeşil Medrese, dikdörtgen planla inşa edilmiştir. Medresenin eyvanlı giriş kapısının karşısında büyük kubbeli bir ana eyvan vardır. Derslik olarak kullanılan bu alan, esas binanın dışına taşmaktadır. Avlunun iki tarafında önü revaklı öğrenci odaları bulunmaktadır.

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 182**