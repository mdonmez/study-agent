## 10. Sınıf Tarih Ders Kitabı Cevapları Meb Yayınları Sayfa 226

“Ferdinand’ın aslında 1532’de gerçekleştirmek istediği ama çıkan anlaşmazlık neticesinde Alman seferine neden olan barış teşebbüsü 1533’te bu kez başarıya ulaştı. Ferdinand, Schepperus’u sulh yapmak üzere İstanbu/’a göndermişti ve Avusturya elçisi üst düzey muhatap olarak Sadrazam İbrahim Paşa ile görüşme imkânı bulmuştu. Ancak Macaristan’ın hangi topraklarının Avusturya’da kalacağı, Şarlken’e bağlı çalışan Andre Ooria tarafından işgal edilen Koron’un Osmanlı’ya geri verilip verilmeyeceği gibi konular, müzakereler içinde bir tartışma konusuydu. Bütün bu sorunlar Osmanlı hizmetinde görev yapan usta diplomat Gritti’nin de yardımıyla neticelenmiş ve yazılı olmayan ve padişahın sözüne dayanan bir sulh sağlanmıştı. Ferdinand’ın padişaha denk sayılmaması, metin yazılı olmadığından ötürü, ancak dönemin yabancı kaynaklarının aktardığı bilgilerden anlaşılmaktadır. Osmanlı’nın asıl protokol üstünlüğü metnin sözlü olmasında yatmaktadır. Zira padişah bir bakıma adeta lütuf olarak antlaşmayı Avusturyalılara bahşetmiştir. Bu bağlamda, İbrahim Paşa’nın, Ferdinand ile kendini kardeş görmesi yani protokolde kendine denk sayması, Kanuni Sultan Süleyman’ın bir baba figürü olarak bir üst kademede düşünüldüğü kaynaklarda ittifakla kabul görmüştü. Burada Osmanlıların, Avusturya Arşidükünün temsilcilerine, bir imparatordan ziyade bir kralın elçisine uygulanan protokolü uyguladığı açıktır.”

**Soru: İstanbul Antlaşmasına göre Avusturya arşidükünün Osmanlı sadrazamına denk sayılması Osmanlı Devletinin siyasi ve askeri gücü açısından nasıl değerlendirilebilir? Açıklayınız.**

**10. Sınıf Meb Yayınları Tarih Ders Kitabı Sayfa 226**