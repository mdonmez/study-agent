## 10. Sınıf Tarih Ders Kitabı Cevapları Meb Yayınları Sayfa 292

Osmanlı Devleti’nde orta ve yüksek seviyelerdeki öğretim faaliyetleri medreseler üzerinden yürütülür; eğitim, sağlık, hukuk, yönetim gibi alanlarda ihtiyaç duyulan nitelikli insan ihtiyacı medreseler aracılığıyla karşılanırdı. Hadis, tıp ve Kur’an-ı Kerim kıraatı alanlarında ihtisas yapmak isteyen talebeler darülhadis, darüttıp ve darulkurra adı verilen medreselerde eğitim alırdı.

Osmanlı Devleti’nde XV. yüzyıl ortalarından itibaren medrese dışındaki en önemli resmî eğitim kurumu enderundu. Saray içinde yer alan bu kurumda Osmanlı merkez ve taşra bürokrasisi için gerekli olan insan kaynağı yetiştirilirdi. Osmanlı şehzadeleri ise Topkapı Sarayı’nın harem bölümünde, darüssaade ağasının bulunduğu binadaki Şehzadegân Mektebi adı verilen mekânda eğitim alırdı.

Kanuni Sultan Süleyman Dönemi’nde Süleymaniye Medreseleri hizmete girmiş ve bu dönemde medrese sisteminde önemli düzenlemeler yapılmıştı.

Osmanlı Devleti’nin yaygın eğitim kurumlarından olan tekke ve zaviyeler, mutasavvıfların dervişlere ve halka eğitim verdiği kurumlardı. Dervişler bu tekkelerde hem günlük işleri yapar hem ibadetlerini yerine getirir he ■. de ziyaretçilere yardımcı olurdu.

Osmanlı Devleti’nde eğitimin ilk kademesini sıbyan mektepleri oluştururdu. Çocuklar beş altı yaşlarında başladıkları bu mekteplerde temel matematik işlemlerini ve basit metinler üzerinden okuma yazmayı öğrenirdi.

* **Cevap**:  **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 292**