## 10. Sınıf Tarih Ders Kitabı Cevapları Meb Yayınları Sayfa 293

Osmanlı toplumu kendine özgü, zengin bir müzik kültürüne sahipti. Resmî törenlerde, bayram merasimlerinde, kutlamalarda, seferlerde, göçlerde, savaş öncesinde ve sonrasında, namaz vakitlerinde, cuma merasimlerinde yaygın şekilde askerî bir müzik türü olan mehter marşı icra edilirdi. Bu müziğin eğitimi için mehterhaneler inşa edilmişti. Ayrıca mevlevihanelerde de müzik eğitimi verilirdi. Karagöz, orta oyunu ve meddah da bu döneme . özgü sahne sanatları arasındaydı.

Osmanlı toplumunda öne çıkan başlıca sanatsal faaliyetler çinicilik, minyatür, hat, tezhip, dokumacılık, ahşap ve taş işlemeciliğiydi. İznik ve Kütahya, çini üretiminin en önemli merkezleriydi. Fatih Dönemi’nde İstanbul’da kurulan nakkaşhanenin başına Baba Nakkaş ismiyle bilinen bir sanatkâr getirilmişti.

Dokumacılık Osmanlı Devleti tarafından desteklenen bir sanat faaliyetiydi. Yün, pamuk ve ipekle dokunan halı, kilim ve örtülerde geometrik desenler, hayvan figürleri ve bitki motifleri kullanılırdı.

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 293**