## 10. Sınıf Tarih Ders Kitabı Cevapları Meb Yayınları Sayfa 147

Zamanla sınırlar genişleyip deniz kıyılarında hâkimiyet kuruldukça Osmanlı donanma kuvvetleri de oluşturuldu. Bununla birlikte başta Karesioğulları olmak üzere idare altına alınan Türk beyliklerinin tersane ve donanmalarından da yararlanıldı.

**Kaynak D**  
 “Akıncılar sürekli ordu birliklerine mensup değillerdi: bunlar Rumeli’de serhad boylarına yakın yerlerde otururlar ve genellikle yaz aylarında, zaman zaman düşman topraklarına akınlaryaparlardı. Devlet akıncılar için kışla tahsis etmez, onlara maaş vermez, teçhizat ve silah sağlamazdı. Akıncılar silahlarını kendileri temin ederler ve düşmandan aldıkları ganimetle geçinirlerdi. (…) Buna karşılık devlete vergi vermekten muaf tutulurlardı. Akıncı beyini devlet tayin ederdi. Bu önemli kumandanlık uzun süre Mihal, Evrenos, Turhan ve Malkoçoğlu gibi meşhur akıncı ailelerinde kalmış, adeta babadan oğula intikal etmiştir. (…) Savaş sırasında ise asıl ordudan birkaç günlük mesafede önden giderler, keşif faaliyetlerinde bulunurlar, ordunun geçeceği yol, geçit ve köprüleri emniyete alırlardı. Bu arada düşmana yapılacak yardıma engel olurlar, yakaladıkları esirlerden aldıkları bilgileri en kısa zamanda ilgili yere iletirlerdi.”

**Kaynak E**  
 “Osmanlı denizciliği, XIV. yüzyıl başlarına kadar giden bir Batı Anadolu deniz gaziliği geleneğine dayanmaktadır. Küçük bir kara beyliği olarak kurulmasına rağmen, sahillere ulaştıktan sonra denizcilik bilgi ve tecrübesini devamlı şekilde artırmaya çalışan Osmanlılar, kendilerine öncülük eden Batı Anadolu sahillerinde kurulmuş olan denizci beyliklerden tevarüs ettikleri donanma ve denizcilerden yararlanma yoluna gittiler. (…) Osmanlılar, Rumeli’ye yerleştikten sonra Çanakkale Boğazı’nı ve Marmara sahillerini muhafaza edebilmek için Gelibolu’da önemli bir tersane kurmaya ve bir donanma tesis etmeye çalıştılar.”

**Soru: Aşağıdaki tabloda verilenlerden hareketle Osmanlı Devleti’nin kuruluş dönemindeki eyalet kuvvetlerinin isimlerini veya bu kuvvetlerin görevlerini ilgili alanlara yazınız.**

**10. Sınıf Meb Yayınları Tarih Ders Kitabı Sayfa 147**