## 10. Sınıf Tarih Ders Kitabı Cevapları Meb Yayınları Sayfa 201

**Soru: 5-7. soruları metin ve kaynaklardan yararlanarak cevaplayınız.**

OsmanlI’nın geniş bir coğrafyada düzen kurup hâkimiyet sağlamasında ordu, hukuk ve toprak sistemlerinin sağlamlığı, tutarlılığı ve uyumluluğu büyük ölçüde etkili oldu. Merkezî yönetim örgütlenirken devşirme sistemi, taşradaki düzen sağlanırken de tımar sistemi uygulandı. Bu iki sistem, şeri ve örfi hukuk kurallarıyla uyum içinde işletilerek güçlü bir merkeziyetçi yapı oluşturuldu ve böylece Osmanlı’nın uzun süreli başarılarına zemin hazırlandı.  
 Devşirme sistemi içinde yetiştirilen yöneticilere idari ve askerî görevler verilerek padişahın otoritesi merkezden uc bölgelere kadar taşındı. Selçukluların ikta sistemi ile fethedilen bölgelerdeki uygulamaların sentezlenmesi sonucunda ortaya çıkan tımar sistemi aracılığıyla da hem tarımsal üretimin devamlılığı sağlandı hem de askerî gücün sürekliliği garanti altına alındı.  
 Osmanlı ordusu, ağırlıklı olarak merkezde bulunan ve çoğunluğu yeniçerilerden oluşan kapıkulu ordusundan, eyaletlerden gelen tımarlı sipahilerden ve onların emrindeki cebelülerden oluşuyordu. 1. Murad Döne- mi’nde kurulan kapıkulu ordusunun asker ihtiyacını karşılamak için öncelikle İslam devletlerindeki gulam sisteminden hareketle oluşturulan pençik sistemi uygulandı, bir süre sonra da devşirme sistemine geçildi. Devşirilen erkek çocukların en zeki ve nitelikli olanları devlet adamı olarak yetiştirilmek üzere enderuna kaydedildi, geri kalanlar ise Türk ailelerin yanında Türk âdet ve geleneklerini öğrendikten sonra Acemi Ocağına alındı. Acemi Ocağındaki eğitimlerini tamamlayan devşirmeler, bedergâh(kapıya çıkma) töreninden sonra kapıkulu ocaklarında göreve başladı. Kapıkulu ordusu, daimî ve maaşlı bir ordu olarak doğrudan padişaha bağlıydı. Bu ordunun önemli bir parçası olan yeniçeriler, yaya birliklerden oluşurdu ve ulufe adı verilen bir maaş alırdı. Savaşlarda başlarındaki yeniçeri ağasının komutasında en ön saflarda savaşır, barış zamanlarında ise öncelikle başkent(Edirne ve İstanbul) olmak üzere ülke içindeki ve sınırlardaki kalelerde güvenliği sağlamakla görevli olurlardı. Osmanlı ordusunun en büyük gücünü oluşturan tımarlı sipahiler ise toprak gelirleri karşılığında orduya asker yetiştiren atlı birliklerdi. Tımarlı sipahiler, taşra teşkilatlarında merkezî otoritenin uzantılarından biri olarak görev yapar; savaş zamanlarında savaşa katılır, barış zamanlarında ise ülke yararına tarımsal üretimi organize eder ve toplumsal düzenin korunmasını sağlardı. Bu anlamda tımarlı sipahiler ile yeniçeriler, birbirlerine karşı Osmanlı Devleti’nin bir denge unsuruydu. Eyaletlerde bir iç karışıklık ya da isyan çıktığında yeniçeriler gönderilir, yeniçerilerin itaatsizliklerine ise eyalet askerleri aracılığıyla müdahale edilirdi.

KaynakA  
 “Yeniçeri Ocağı’nın temel taşı: Devşirme Kanunu  
 • Devşirilecek oğlanlar en küçüğü 8, en büyüğü 18 yaş arasındaki çocuklardır.  
 • Aranılan evsafı haiz olursa [özellikleri taşıyorsa] azami yaş 20’ye kadar çıkabilir.  
 • Bu yaşlar arasındaki çocukların(…) tam sıhhate sahip olmaları devşirmelik için şarttır.  
 • Devşirme zamanla mukayyet [sınırlı] olmayıp Yeniçeri Ocağı’nı besleyen Acemi Oğlanlar Ocağı’nın ihtiyacına göre ve Yeniçeri Asker Ocağı’nın en büyük kumandanı olan yeniçeri ağasının bu ihtiyacı bildirmesiyle yapılır.  
 • Devşirme, ihtiyaca göre ve memleketin her tarafında yahut tespit edilecek mahdut [sınırları belirli] bir bölgesinde yapılır.  
 • Bir devşirme devresinde köylerden veya kasabalarda mahallelerden kırk evde bir evden bir erkek çocuk alınır.  
 • (…) devşirilecek oğlan en az iki erkek kardeşten biri olacaktır.  
 • (…) ailesinin tek erkek evladı olan oğlan devşirme olarak alınamaz.  
 • (…) 18 yaşından küçük olduğu halde oğlan evliyse devşirme olarak alınamaz.”

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 201**