## 10. Sınıf Tarih Ders Kitabı Cevapları Meb Yayınları Sayfa 247

Osmanlı yönetim sisteminde siyasi ve askerî işleyişin devamlılığından vezirler sorumluydu. Vezirler, hem padişahın idari kararlarının takibini yapar hem de savaş zamanlarında komutanlık görevini yürütürdü. 154OIara kadar divandaki vezir sayısı üçle sınırlıyken sonraki yıllarda bu sayı artırıldı. Vezirler, taşrada sancak beyi, beylerbeyi gibi üst düzey görevler yapan kişiler arasından seçilirdi.

Osmanlıda yargısal konularla ilgili yetki ve sorumluluklar kazaskerlere aitti. Rumeli kazaskeri Avrupa’daki toprakların, Anadolu kazaskeri ise Anadolu’daki toprakların hukuki işlerinden sorumluydu. Bununla birlikte yönetici sınıfla ilgili davalara bakmak, kadı ve müderris atamaları yapmak gibi hususlar da kazaskerin göreviydi.

Divanda yazılan fermanlardan ve her türlü resmî belgeden nişancılar sorumluydu. Nişancılar bu belgelerin uygunluğunu kontrol ettikten sonra padişahın onayına sunar, onun onayladığı belgelerin altına da padişahın tuğrasını çekerdi. Nişancının emri altındaki kâtipler tımar kayıtlarını tutup divan kararlarını yazar, reisülküttaplar ise iç ve dış yazışmaları yürütürdü.

Dîvân-ı Hümâyunda alınan kararların İslam hukukuna uygun olup olmadığını denetlemek ve ihtiyaç durumlarında fetva vermek şeyhülislamların göreviydi. İlk dönemlerde daimî üye olmayan şeyhülislamlar, zaman içinde önem kazanarak bütün divan toplantılarına katılmaya başladı.

Osmanlı hazinesinin gelir ve giderleriyle ilgili mali işlerden defterdarlar sorumluydu. XV. yüzyıla kadar bir olan defterdar sayısı 1526’da ikiye, 1539’da üçe, 1587’de ise dörde çıkarıldı. Bu artışın nedeni, XVI. yüzyılda artan harcamalar ve bütçe açıkları nedeniyle maliyenin önem kazanmasıydı.

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 247**