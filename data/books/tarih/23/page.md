## 10. Sınıf Tarih Ders Kitabı Cevapları Meb Yayınları Sayfa 23

Asillerin kumandasındaki beş büyük Haçlı ordusu, 1096 yılı sonbaharında İstanbul önlerine geldi ve ilk seferi Türkiye Selçuklu Devleti’nin başkenti İznik üzerine yaptı (Harita 1.3). O sırada Malatya’yı kuşatmakta olan Sultan 1. Kılıçarslan, hemen geri dönmesine rağmen İznik’i kurtaramadı ve başkenti Konya’ya taşımak zorunda kaldı. Selçuklular, 1 Temmuz 1097’de Eskişehir yakınlarında yapılan Dorileon (Dorilyon) Sa- vaşı’nda da kalabalık Haçlı ordusu karşısında başarısız oldu ve Haçlıların Anadolu’dan geçişini engelleyemedi. 1. Haçlı Seferi adı verilen bu mücadeleden sonra sırasıyla Urfa, Antakya ve Kudüs ve Trablus’ta Haçlı kontlukları kuruldu.  
 Haçlılar, 1. Haçlı Seferi sonucunda ele geçirdikleri Kudüs’ü ve diğer topraklarını koruyabilmek ve bölgedeki hâkimiyetlerini güçlendirmek amacıyla Avrupalı devletlerden yardım istedi. 1101’de üç büyük Haçlı ordusu (Lombardlar, Fransızlar ve Almanlar) Avrupa’dan Anadolu’ya gelerek Türkiye Selçuklu Sultanı 1. Kılıçars- lan’la ve diğer Türk beyleriyle karşı karşıya geldi. Merzifon, Konya ve Ereğli’de Haçlılarla mücadele eden Türkler bu savaşlardan zaferle çıktı.

**Soru: I. Haçlı Seferi’nin sonuçları Türk tarihinin seyrini siyasi ve askeri açıdan nasıl etkilemiş olabilir? Açıklayınız.**

* **Cevap**: I. Haçlı Seferi sonucunda Anadolu Selçukluları başkent İznik’i kaybetmiş ve Konya’ya çekilmiştir. Haçlılar Kudüs ve çevresinde kontluklar kurmuş, bu da bölgedeki Türk-Müslüman hâkimiyetini zorlaştırmıştır. Ancak Türkler, sonraki savaşlarda Haçlılara karşı direnerek güçlerini göstermiştir.

**10. Sınıf Meb Yayınları Tarih Ders Kitabı Sayfa 23**