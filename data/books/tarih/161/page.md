## 10. Sınıf Tarih Ders Kitabı Cevapları Meb Yayınları Sayfa 161

Rumeli’de iskân edilen ailelerin birbirine yakın bölgelerden getirilmiş olmasına özen gösterilmiştir. Bu durum, ailelerin yeni yerleştikleri bölgenin coğrafi ve ekonomik koşullarına uyum sağlamasını kolaylaştırmıştır. Ayrıca buraya yerleştirilen ailelere tımar toprağı verilmesi de Anadolu’dan bölgeye gelen göçleri teşvik etmiştir. Tımar sistemi iskan politikasında Osmanlılara birkaç yönden fayda sağlamıştır. İlk olarak bölge mamur hale getirilmiş ve toprağın işlenmesi sağlanmıştır. Yollar boyunca köyler ve kasabalar kurularak batıya yapılacak yeni seferlerde askerî sevkiyat ve erzak tedariki kolaylaştırılmıştır. Rumeli’ye yerleşen aileler geldikleri yörenin ya da beyliğin adıyla yeni köy ve kasabalar kurmuştur. Günümüzde Bulgaristan başta olmak üzere birçok Balkan ülkesinde Türk isimleriyle varlığını sürdüren köy ve kasabalar bulunmaktadır (Grafik 2.2).

“Göçmen akımı 1402’den [Ankara yenilgisinden]sonra durduruldu. Bundan böyle sultanlar, istisnalar dışlanacak olursa, yalnızca önemli noktalara ve kalelere Türk garnizonları yerleştirdiler. Bu nedenle Balkanlar’ın, Ö. L. Barkan ya da H. İnalcık’ın belirttiği gibi, derin biçimde Türkleşmişliğinden söz etmek pek kolay olmayacaktır. O. Ange/ov, Grek ve Slav nüfusun, inancını değiştirdiği bölgelerde bile etnik karakterini koruduğunu kanıtlayan  
 15. ve 16. yüzyıllardan kalma pek çok seyahatname gösterir. Franz Babinger de aynı sonuca varır: Anadolu’dan göçler, Balkanlar’ın 14. ve 15. Yüzyıllarda tümüyle Türkleşmiş olduğu sonucuna götürmemelidir. Hıristiyan nüfus, kuşkusuz ağırlığı oluşturmaktaydı. Anadolu’nun 1071 sonrasında Türkleşmesi ile Osmanlıların Rumeli’de toprak [ıslah ve imar ederek] kazanmaları arasında bir ayrım vardır. Anadolu, Güneydoğu Avrupa’nın fethedilmesi için çıkış üssü ve insan kaynağı rolünü oynadı ama bu kaynağın gücü Avrupa’daki vilayetlerini tümden kolonileştirmeye ve Türkleştirmeye yetemezdi. Ortodoks kilisesi yerel halkın içsel direnişini güçlendirdi. Bu halk, fethedenlere iktisadi, toplumsal ve kültürel açıdan üstündü ve ne yeni bir milliyet ne de yeni bir din içinde eridi.”

**Kaynak G**

“Rumeli bölgesinde Türklerin oluşturduğu köylerin nüfus itibarıyla sayılarının ilk zamanlarda fazla olmadığını görmekteyiz. Hristiyan köylerle mukayese edildiğinde Türk köylerinin nüfusunun oldukça düşük olduğu görülmektedir. İskân hadisesinin bir neticesi olarak öncelikle çekirdek olarak bir bölgede cami ya da tekke etrafında kurulan köylerin nüfuslarının birkaç haneden ibaret olduğu görülmektedir ki daha sonra Anadolu’dan getirilen veya gelen kişiler için yeni bir yerleşim yerinin bu şekilde temelleri atılmış oluyordu. Az sayıdaki Hristiyan köyleri nüfus yoğunluğu çok fazla iskân birimleri şeklindedir ve köy başına 40-50 hane gibi yüksek bir rakam düşmektedir. Gayri müslim köylerin bu kalabalık vaziyeti, eski Balkan köylerinin ananevi yapısından kaynaklanabileceği gibi, onları kontrol altında tutmak, dağılmalarını önlemek için bir tedbir olabileceğini, ayrıca birçoğunun belirli hizmetler karşılığı avarız vergilerinden muaf tutulması sebebiyle, gayrimüslim unsurların bu vergi muafiyetlerinden istifade edebilmek maksadıyla buralarda toplandıklarını hatıra getirmek lazımdır.”

**Soru: Kaynak F ve Kaynak G’de Osmanlı Devletinin iskan politikasına yönelik hangi benzer ve farklı yaklaşımlara yer verilmiştir?**

**10. Sınıf Meb Yayınları Tarih Ders Kitabı Sayfa 161**