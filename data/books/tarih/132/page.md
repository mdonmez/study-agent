## 10. Sınıf Tarih Ders Kitabı Cevapları Meb Yayınları Sayfa 132

Yıldırım Bayezid, Osmanlı Devleti’nin hem Balkanlarda ve Anadolu’daki sınırlarım genişletmiş hem de güçlü bir devlet hâline gelmesini sağlamıştı (Harita 2.5). Timur tehdidini ortadan kaldırmak ve Anadolu’daki hâkimiyetini güçlendirmek için harekete geçen Yıldırım Bayezid, öncelikle Doğu Roma imparatoruyla anlaşarak İstanbul kuşatmasını kaldırdı ve büyük bir orduyla yola çıktı. Anadolu’da ilerleyen Osmanlı ordusuna yol boyunca bağlı beyliklerin askerleri de katıldı. 28 Temmuz 14O2’de Yıldırım Bayezid ve Emîr Timur komutasındaki iki ordu, Ankara yakınlarında bulunan Çubuk Ovası’nda karşı karşıya geldi.

Timur’un stratejisi hem siyasi hem askeriydi ve Bayezid’in Anado/u’da kurduğu hassas dengeleri bozmaya dayanıyordu. Nitekim 1390’da eski Germiyan, Saruhan, Aydın ve Menteşe Beylikleri, toprakları Bayezid tarafından ilhak edildikten sonra, Timur’un himayesine girdiler. Timur da o insanları kendi ordusunda önemli mevkilere getirdi. Timur’un elçileri ayrıca Anado/u’nun aşiret reisleriyle görüşerek Bayezid’in ordusunda savaşan adamlarının muharebe alanında Bayezid’i terk etmelerini sağlamışlardı. Ayrıca Timur, savaş başlamadan önce su ikmal yollarını kontrol eden bir mevkiye yerleşmiş ve böylece Bayezid’in askerlerini muharebeden önce susuz bırakmıştı. Stratejisi başarılı oldu.”

Timur, Ankara ovasında büyük süvari kuvvetleriyle Osmanlı ordusunun iki kanadına birden hücum ederek muharebeyi açtı. İlk anda bu hücumlar kırıldıysa da Osmanlı ordusunun sağ kanadında yer alan ve Timur’un casus/arı vasıtasıyla taraf değiştirmiş olan Kara Tatarlar aniden Rumeli kuvvetleri üzerine ok yağdırmaya başlayınca durum değişti. Tatarlarla birlikte aralarında tımarlı sipahilerin de bulunduğu bir kısım Türk askeri Timur’un saflarına geçti. Kanatları çözülen Osmanlı ordusu tamamen savunmaya geçti. Nihayet Timur merkezdeki Osmanlı piyadesinin direnişini kırmak için ihtiyatlarını ve yanında bulunan otuz kadar fili ileri sürdü. Gerisi umutsuz bir çırpınmadan ibaretti. Bayezid muharebe meydanından kaçmadı ve yeniçerilerle Sırp askerlerin başında muharebeye devam etti. Bir süre sonra yanında sadece 3.000 asker kalmış olarak Çataltepe’ye çekildi. Bu sırada çevresi yirmi misli düşmanla sarılmıştı. Bu saatlerde Sırp askerleri ayrılarak büyük oğlu Süleyman Çelebi ile birlikte Bursa yönüne, ihtiyat kuvvetlerinin komutanı Mehmed Çelebi Amasya yönüne, diğer oğlu İsa Çelebi de güneye doğru çekilmeye başlamıştı. Yalnız kalan Bayezid, akşam karanlığında çemberi yarıp kaçmak istediyse de başaramadı ve yakalanarak Timur’a getirildi. Kısa bir süre sonra esarette ölecekti.”

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 132**