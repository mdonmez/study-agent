## 10. Sınıf Tarih Ders Kitabı Cevapları Meb Yayınları Sayfa 59

105l’de Selçuklu hâkimiyetine giren İsfahan şehri, Sultan Melikşah Dönemi’nde başkent yapılmış ve buradaki en önemli eserlerden olan Cuma Camisi’nin büyük bölümü onun döneminde inşa edilmiştir. İsfahan Cuma Camisi hem İran hem de Türk şehircilik geleneğinden izler taşımaktadır. Cami, geleneksel İran mimarisine uygun olarak büyük bir meydana bakacak şekilde tasarlanmıştır. Camideki dört eyvanlı avlu ile kuzey ve güney eksenlerindeki iki tuğla kubbe ise tamamen Selçuklu mimarisinin özelliklerini yansıtmaktadır.

Selçuklular, Anadolu’daki şehirleri yeniden yapılandırırken fetihler sırasında güvenlik sorunları ve istikrarsızlık nedeniyle işlevini kaybeden uluslararası ticaret yollarını canlandırmak için bazı tedbirler aldı. Karahanlı Dönemi devlet adamlarından Yusuf Has Hacib de Kutadgu Bilig adlı eserinde “Dünyayı dolaşan bu satıcılar olmasaydı kara samur kürkü ne zaman giyerdin? Satıcılar gezip dolaşmasaydı bu inci dizilerini kim seyredebilirdi?” diyerek ticaretin önemini vurgulamıştı. Bu doğrultuda ticaret yollarının üzerindeki konaklama mekânları tamir edilerek yeni köprüler inşa edildi ve tüccarlara vergi muafiyetleri getirildi. Uluslararası fuar niteliği taşıyan Kayseri yakınlarındaki Yabanlu Panayırı gibi ticari merkezlerde tüccarların faaliyetlerini kolaylaştıracak yaşam alanları oluşturuldu. Tarımsal üretimi artırmak amacıyla da köylülere araç gereç yardımı yapıldı.  
 Selçuklular Dönemindeki sosyoekonomik hayatın gelişmesinde Ahilik teşkilatı da önemli rol oynadı. Ahilik, Selçuklu Dönemi’nde Anadolu’da kurulurken Abbasi Halifesi Nasır Lidinillah öncülüğünde ortaya çıkmış sosyoekonomik bir yapı olan fütüvvet teşkilatı örnek alındı. Bu iki teşkilatın amaç ve yapılanma bakımından birçok ortak noktası vardı. Türkiye Selçukluları Dönemi’nin sosyolojik koşulları ve Moğol istilasının yol açtığı sorunlar, Ahilik teşkilatının Anadolu’da kendine özgü millî ve dinî bir yapı olarak ortaya çıkmasına zemin hazırladı. Bunun sonucunda Türkistan’dan Anadolu’ya gelen esnaf ve zanaatkârlar iş bulmak, Doğu Romalılarla rekabet etmek, ürettikleri malların kalitesini korumak, esnaf ahlakını iş hayatına hâkim kılmak gibi çeşitli amaçlarla Ahi Evran öncülüğünde teşkilatlandı.

“Ahı, onlara göre ‘sanatının ve zanaatının erbabını toplayan ve işi olmayan genç bekarları da bir araya getiren adamdır. Onlar, ahı’yı başlarına geçirirler. ‘Fütüvvet’ denen şey de budur. (…) Antalya’ya varışımızın ikinci günüydü; fityân denilen ahı gençlerinden biri Şeyh Şihâbeddfn Hamevlnin yanına gelerek onunla Türkçe konuştu. O zaman Türkçeyi henüz anlayamıyordum. Sırtında yıpranmış bir elbise, başında da keçe külah vardı. Şeyh bana dönerek: ‘Bu adamın ne dediğini biliyor musun?’ diye sordu. ‘Ne söylediğini bilmiyorum!’ dedim. Bunun üzerine: ‘Seni ve yanındaki dostlarını yemeğe davet ediyor!’ demesiyle hayrete düştüm ama ‘evet!’ dedim hemencecik. Adam oradan ayrılınca şeyhe döndüm: ‘Bu adam yoksul birine benziyor, bizi ağırlayacak gücü yoktur; onu zor durumda bırakmak istemiyoruz!’ dedim. Bu lafım üzerine şeyh güldü, şu cevabı verdi: ‘Bu adam, ahı yiğitlerin önderlerindendir. Kendisi derici tayfasının ustalarından cömertliğiyle tanınmış biri. Zanaatkârlar arasında aşağı yukarı ikiyüz adamı var. Onlar kendisini önderliğe seçtiler, bir tekke yaptırdılar. Şimdi gündüz kazandıklarını geceleyin orada harcıyorlar.’ Akşam namazını kıldıktan sonra bu adam tekraryanımızageldi. Beraber gittik, muhteşem bir zaviyeyle karşılaştık! Burası Anadolu’nun en güzel halı ve kilimleriyle döşenmiş, Irak camından mamul sayısız avizeyle aydınlanmış pırıl pırıl bir mekândır. (…) Oraya geldiğimizde bize çeşit çeşit yemek, meyve ve tatlı sundular. Sonra türkü söylemeye, raksetmeye başladılar. Bunların güzel davranışları ve ikramı hayretimizi bir kat daha artırmıştı. Saatler sonra gecenin bitiminde onları tekkelerinde bırakıp ayrıldık.”

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 59**