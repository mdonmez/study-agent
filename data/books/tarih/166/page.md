## 10. Sınıf Tarih Ders Kitabı Cevapları Meb Yayınları Sayfa 166

Rumeli fetihleri başladıktan sonra bölgenin Türkleştirmesi ve İslamlaştı- rılması amacıyla stratejik güzergâhlar üzerine Türkmen dervişler tarafından tekke ve zaviyeler kurulmuştur. Bu yapılar genellikle nüfusu az olan veya terk edilen bölgelerde inşa edilmiştir. Tekke ve zaviyelerde sürekli olarak kalan dervişler, hem oradan geçen yolculara konaklama hizmeti vermiş hem de bölgenin asayişini sağlamıştır. Zamanla bu yapıların etrafına Türkmenler tarafından köy ve kasabalar kurularak yeni yerleşim yerleri oluşturulmuştur. Osmanlı kaynaklarında Anadolu gazileri (Gaziyân-ı Rum), Anadolu abdalları (Abdalân-ı Rum), Anadolu Ahileri (Ahiyân-ı Rum), alperen gibi isimlerle anılan bu dervişler, tarih araştırmacıları tarafından kolonizatör Türk dervişleri olarak isimlendirilmiştir. Bu dervişler arasında sıkça adı geçen Sarı Saltuk, Kızıl Deli, Otman Baba ve Akyazılı Sultan, Rumeli’nin iskânında önemli hizmetlerde bulunmuştur(Görsel 2.23).

“Tamamen dinî duygularla seyahat ederek Osmanlılar’ın Balkanlara gelmesinden çok daha önceleri bölgeye gelen dervişler İslam’ı yaşayarak yerli halka göstermişlerdir. (…) Balkanlarda yerleştikleri bölgelerde sadece din tebliğde bulunmakla kalmayıp yaşadıkları coğrafyanın topraklarını ekip dikmişler, köyler kasabalar kurarak bölgenin nüfusunun artışına katkı sağlamışlardır. Bölgesel manada oluşan toplulukların başında Türk dervişleri bulunmaktadır. Ekip biçme faaliyetlerinin yanında sanatsal ve dinsel faaliyetleri birlikte yürütmüşlerdir. Bu faaliyetler sayesinde bölgede diğer dinlere mensup kişilere ya da kilisenin baskısına maruz kalan topluluklara alternatif bir hayat tarzı sunulmuştu

Asıl adı Hüsam Şah olan, cömertliği nedeniyle Gani Baba olarak da bilinen Otman Baba, Bulgaristan’da Bektaşi tarikatının kurucusu olarak kabul edilir. XV. yüzyılda inşa edilen tekkesi, ülkede günümüze kadar ulaşabilen en eski Bektaşi tekkelerinden biridir. Tekkenin ana binasını da içine alan bu türbe, Otman Baba’nın 1478’de vefatından sonra, 1507-1508 yılları arasında inşa edilmiştir. Türbenin yanında zaman içinde oluşan küçük bir hazire bulunmaktadır.

“Kuruluş döneminde Osmanlı hükümdarlarının yanında tahta kılıçlarla harb eden kaleler alan bir avuç müridi ile binlerce düşmanı ezerek Müslümanlığı yayan ‘Abdal’lakablı birçok derviş bulunmaktadır. Abdal Musa, Abdal Murad, Kumral Abdal ve Geyikli Baba Aşıkpaşazade’nin Rum Abdalları dediği bu zümreye mensup kişilerden bazılarıdır. Abdal ve Baba ismini taşıyan bu dervişlere ‘Horasan Erenleri’de denilmektedir. Anadolu’nun fethi halkların Müslümanlaşması ve fethedilen toprakların maddi manevi açıdan ihya edilmesinde önemli rol oynayan bu Horosan Erenleri, sadece Horasan’dan gelen dervişler anlamını taşımamakta tasavvufi bir zümreyi de ifade etmektedir. Abdalan-ı Rum’un Osmanlı Oevleti’nin kuruluşu sırasında fetihteki yardımları, Anadolu ve Balkanların İslamlaştırılmasındaki rolleri ve hanedanın meşruiyetini tahkim ve takviye etme hususundaki rolleri bilinmektedir. Dervişlerin hizmetlerine karşılık sultan, maiyetlerindeki dervişlerle birlikte yerleşip zaviyeler açmaları ve ‘ayende ve ravendeye [gelene ve gidene]’hizmet ederek iskana yardımcı olmaları için bir kısım toprakları mülk olarak bağışlıyordu”

Osmanlı Devleti’nin iskân ve istimalet politikalarını sürdürmesine katkı veren sosyal yapılardan biri de Ahilik teşkilatıdır. Bu teşkilat, hem esnaf ve zanaatkârların dayanışmasını sağlamış hem de bölgedeki dinî ve askerî faaliyetlere destek vermiştir. Ahiyân-ı Rum adıyla da bilinen Anadolu Ahileri, fethedilen bölgelerde yeni idari teşkilatlar oluşturulduktan sonra toplumsal hayatı düzenlemiş, kurdukları tekke ve zaviyeler aracılığıyla bölgenin Türkleşmesine ve İslamlaşmasına önemli katkılar sağlamıştır.

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 166**