## 10. Sınıf Tarih Ders Kitabı Cevapları Meb Yayınları Sayfa 246

Osmanlı Devleti’nde yönetimle ilgili kararlar almak sultanın iradesindeydi. Sultanlar karar alma süreçlerinde genellikle veziriazama ve diğer divan üyelerine danışırdı. Bu kararların uygulanmasından ve günlük hayata dair meselelerin çözümünden Dîvân-ı Hümâyun üyesi devlet görevlileri sorumluydu.

Divan teşkilatının başlıca görevleri, hassa ordusunun ve sarayın masrafları için toplanan gelirleri takip etmek, savaş süreçlerini ve dış ilişkileri yürütmek, kanunları uygulamak ve idari düzeni korumaktı.

Divan toplantıları, Topkapı Sarayı’nın inşasının tamamlandığı 1470’Ierden sonra ikinci avluda, Adalet Kulesi’nin yanındaki Kubbealtı adlı mekânda yapılmaya başlandı.

Divan toplantılarına katılmayan sultanlar, Adalet Kulesi’nde yer alan ve iç sarayla bağlantısı olan kafesli bir pencerenin ardından toplantıları takip ederdi.

Fatih Sultan Mehmet Dönemi’nden itibaren sultanlar divan toplantılarına katılmayı bıraktı ve divan başkanlığını veziriazamlara devretti. XVII. yüzyılda ise bu toplantılar Kubbealtı yerine veziriazamın sarayında yapılmaya başlandı ve İkindi Divanı adıyla anıldı.

Dîvân-ı Hümâyun toplantılarında seyfiye, kalemiye ve ilmiye sınıflarına mensup üst düzey devlet görevlileri hazır bulunurdu.

Dîvân-ı Hümâyun toplantıları, Fatih Kanunnamesiyle belli esaslara ve kurallara bağlandı. Bu kanunname yoluyla yüksek mevki ve makamlarla makamlarla ilgili de düzenlemeler yapıldı.

Dîvân-ı Hümâyunda alınan kararlar nişancı tarafından düzenlenerek yazıya aktarılırdı. Veziriazam bu kararları arz odasında sultanın onayına sunar, onaylanan kararlar sancaklara gönderilirdi.

Dîvân-ı Hümâyun toplantılarında sefer öncesi asker ve teçhizat ihtiyacının karşılanması, yabancı elçilerle yapılan görüşmelerin değerlendirilmesi gibi konular görüşülürdü. Bununla birlikte eyaletlerde yaşanan her türlü soruna dair beylerbeylerinin gönderdiği mektup ve arzuhâllere de cevaplar yazılırdı.

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 246**