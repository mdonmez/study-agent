## 10. Sınıf Tarih Ders Kitabı Cevapları Meb Yayınları Sayfa 74

**Soru: Türk-İslam ve Batı medeniyetlerinde bilim insanlarına verilen değer hakkında hangi çıkarımlarda bulunursunuz? Açıklayınız.**

* **Cevap**: Türk-İslam dünyasında bilim insanları devlet tarafından desteklenmiş ve himaye edilmiştir. Batı’da ise bilim insanları kilisenin baskısı altında kalmış, farklı fikirler çoğu kez cezalandırılmıştır.

**\*\*\*\*\***

**Kaynak G**

“İslam biliminin iki yönü vardır; bir yandan dışarıdan alınan bilimsel fikirler, diğer yandan da bilimsel bilgi birikimine Müslümanların kendi yaptıkları katkılar. Bu katkılar, yani Müslümanların katkıları, çoğunlukla ihmal edilmiş veya kaymağı alınarak daha çok Batı Avrupa’da on altıncı yüzyıldan itibaren ortaya çıkan daha heyecan verici ilerlemeler üzerinde durulmuştur. İslam bilimi çok kere bir sağlamlaştırma ve koruma hareketinden ibaret olarak görülmüştür. Bu bölge, daha önce elde edilmiş olan bilimsel bulguların, Batıda kullanılmak üzere oraya aktarılıncaya kadar saklandıkları dev bir depo olarak görülmüştür. Bu, gerçekleri çarpıtmak demektir. Müslümanların Yunan bilimini -ve bu arada biraz da Hint ve Çin bilimini – miras aldıkları ve daha sonra bu bilimi Batıya geçirmiş oldukları muhakkaktır. Ancak bütün yaptıkları bundan ibaret değildir. Miras aldıklarını açıklamış, yorumlamış ve içeriği hakkında değerli analizler yapmış; daha da önemli, birçok orijinal katkı getirmişlerdir. Gerçekten de, İslam dünyası bilimsel zihniyete sahip orijinal fikirler üreten bazı insanlar yetiştirmiş onları beslemiş ve kendi orijinal katkılarını yapmaları için onları teşvik etmiştir. Böylece Batı’nın İslam kültürüne olan borcu düşünüldüğünde, bu kültürün iki yönünü birden yani hem orijinal çalışmaları hem de daha eski zamanlardan miras alınan ve aktarılan fikirleri göz önünde bulundurup takdir etmek gerekir.”

**Kaynak Ğ**

İbn Nefis Xlii. yüzyılın ünlü hekimlerindendir. Şam’da Nurettin ZengiHastanesi’nde ve Kahirede Kalavun Hastanesinde doktor olarak çalışmıştır. İbn Sina’nın “Kanunu’nun Anatomi Kısmı İçin Açıklama” adlı eserinde Galen’in kan dolaşımına ilişkin görüşlerine itiraz etmiş ve düzeltmiştir. Galen küçük kan dolaşımını verirken kanın kalbin sağ tarafından sol tarafına kalpte bulunan bir delikten geçerek ulaştığını söyler. İbn Nefis ise yaptığı incelemelerde böyle bir deliği gözlemlemediğini belirtir. Onun belirlemelerine göre kalbin sağ karıncığına gelen kan akciğerlere gidip temizlendikten sonra kalbin sol karıncığına gelmektedir (Küçük Kan Dolaşımı).  
 Onun bu buluşu XVI. yüzyılda Michael Servetus(1511-1553) ve Realdo Coiombus (1516-1559) tarafından yeniden keşfedilmiştir. İbn Nefis’in eseri o dönemde Latinceye çevrilmiş ve 1547de İtalya’da basılmıştır. Servetus Arapça biliyordu. Olasılıkla Servetus bu eseri edinmişti. Coiombus ise Paduada tıp dersleri veriyordu.”

**Soru: Kaynak Gde yapılan yorumlar Kaynak Ğ’de verilen bilgilerle desteklenmekte midir? Neden böyle düşündüğünüzü gerekçeleriyle açıklayınız.**

* **Cevap**: Evet, desteklenmektedir. Kaynak G’de Müslümanların yalnızca eski bilgileri aktarmadığı, aynı zamanda yeni ve orijinal katkılar yaptığı söylenmektedir. Kaynak Ğ’de İbn Nefis’in Galen’in yanlışını düzeltip küçük kan dolaşımını keşfetmesi bu görüşe somut bir örnektir.

**10. Sınıf Meb Yayınları Tarih Ders Kitabı Sayfa 74**