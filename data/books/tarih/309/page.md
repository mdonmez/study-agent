## 10. Sınıf Tarih Ders Kitabı Cevapları Meb Yayınları Sayfa 309

XVI. yüzyılın başlarından itibaren Osmanlı Devleti’nde idari, askerî ve mali sorunlar sebebiyle İstanbul ve Celâli isyanları çıkmaya başladı. XVI. yüzyılda Osmanlı ordusunda ateşli silah kullanabilen yeniçeri sayısının arttırılması ve uzun süren savaşlar nedeniyle Osmanlı bütçesi açık vermeye başladı. Ayrıca idari kadrolarda rüşvetin ve adam kayırmacılığın yaygınlaşması, liyakatsiz atamalar yapılması gibi sebeplerle siyasi istikrarsızlık baş gösterdi. Tüm bunlara devşirme kanunlarına uyulmaması, yeniçerilerin askerî disiplinden uzaklaşması, tağşiş uygulamasının alım gücünü azaltması gibi sorunlar da eklenince devletin merkezinde yeniçeri isyanları olarak da adlandırılan İstanbul İsyanları çıktı. Bu isyanlar sırasında birçok devlet adamı öldürüldü, bazı padişahlar tahttan indirildi ve bu padişahların bir kısmı katledildi.  
 Aynı dönemde Anadolu’daki tımarlı sipahilerin savaşlarda eski gücünü kaybetmesine bağlı olarak sekban, sarıca ya da levent adı verilen ücretli askerî birlikler ortaya çıktı. Bu birliklerin neden olduğu sosyal ve idari tehditler, Celâli İsyanları’nın temelini oluşturdu. Bu süreçte tarım arazilerinin ekimi azaldığı için vergi gelirleri de düşünce Osmanlı yönetimi iltizam sistemine geçiş yaptı. Ancak bu sistem reaya üzerindeki mali yükü daha da artırdı ve köylüler çiftlerini bozarak ya isyancı gruplara katıldı ya da kasaba ve şehirlere göç etti. Şehir nüfuslarının artması ise birçok sosyal ve ekonomik soruna yol açtı.

**Soru: 8) Aşağıdakilerden hangileri İstanbul ve Celali isyanlarının nedenleri arasındadır? (Birden fazla cümlevi işaretleyebilirsiniz.)**

A Merkezî otoritenin gücünü kaybetmesi **()**  
 B Avrupa’ya yönelik fetih politikasından vazgeçilmesi **()**  
 C Devlet kademelerinde rüşvet ve iltimasın yaygınlaşması **()**  
 Ç Ağır vergiler yoluyla halka zulmedilmesi **()**  
 D Uluslararası ticaret yollarının yön değiştirmesi **()**  
 E Ordudaki maaşlı asker sayısının artması **()**

**Soru: 9)** I. Padişahların otoritesi güçlendi.  
 II. Şehirlerde ani nüfus artışları oldu.  
 III. İstanbul’da asayiş ve düzen bozuldu.  
 IV. Tarım ürünlerinin fiyatları düştü.  
 V. Halkın korunması amacıyla fermanlar yayımlandı. **Bu gelişmelerden hangileri İstanbul ve Celâli isyanlarının sonuçları arasındadır?**

A) I ve II  
 B) II ve III  
 C) I,III ve IV  
 D) II, III ve V  
 E) I,II,III ve V

**Soru: 10) Aşağıda XVII. yüzyılda yapılan bazı ıslahatlar verilmiştir.** • Sultan IV. Murad, Koçi Bey ve Kâtip Çelebi’ye layihalar yazdırdı.  
 • II. Osman, ulemanın yetkilerini kısıtladı ve Yeniçeri Ocağını kaldırmaya çalıştı.  
 •Tartıuncu Ahmet Paşa, devletin gelir ve giderlerini tespit ederek bütçe hazırladı.  
 • Köprülüler Dönemi’nde yapılan mali ve askerî ıslahatlarla merkezî otorite güçlendirildi.  
 • Kuyucu Murad Paşa, sert yöntemler uygulayarak Anadolu’da çıkan isyanları bastırdı. **Bu bilgilerden hareketle aşağıdaki yargılardan hangisine ulaşılamaz?**

A) Islahatlar kişilere bağlı ve yüzeysel kalmıştır.  
 B) Bazı ıslahatlar güç kullanılarak gerçekleştirilmiştir.  
 C) Osmanlı yönetimi, yapılan ıslahatlarda başarılı olmuştur.  
 D) Osmanlı padişahları devletin kötüye gidişini fark etmiştir.  
 E) Genellikle askerî ve mali sorunlarla ilgili ıslahatlar yapılmıştır.

**10. Sınıf Meb Yayınları Tarih Ders Kitabı Sayfa 309**