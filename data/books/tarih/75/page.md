## 10. Sınıf Tarih Ders Kitabı Cevapları Meb Yayınları Sayfa 75

**Soru: XI-XIII. yüzyıllarda Türk-İslam ve Batı medeniyetlerindeki eğitim anlayışı ile ilgili metin ve kaynaklardan yararlanarak soruları cevaplayınız.**

İslam’ın erken dönemlerinden itibaren dinî ve bilimsel bilginin merkezi olan kütüphaneler aracılığıyla felsefe, tıp, astronomi, matematik gibi alanlarda önemli ilerlemeler kaydedildi. Özellikle Abbasiler Dönemi’nde Bağdat’taki saray kütüphanesi ve çeviri faaliyetlerinin yürütüldüğü Beytü’I Hikme adlı eğitim kurumu, İslam dünyasındaki entelektüel birikimin zenginleşmesini sağladı. Kurtuba, Kahire, Merv, Semerkand, Buhara gibi İslam coğrafyasının ilim merkezlerinde büyük kütüphaneler kuruldu (Görsel 1.22). Kütüphane kurma geleneği Türkiye Selçukluları Dönemi’nde de devam ettirildi. Bu dönemde birçok şehirde kişilere ait kütüphanelerin yanı sıra cami, medrese, kervansaray, ribat, han, türbe. dergâh gibi kamusal mekânlarda yeni kütüphaneler açıldı. İlim ehlinin bir araya gelip sohbet ettiği ve bilgi alışverişinde bulunduğu bu kütüphaneler, yeni bilim insanlarının yetişmesine de katkıda bulundu. İslam dünyasındaki kütüphaneler, eğitim kurumlarına bağlı olarak ya da bağımsız şekilde faaliyet gösterdi ve medreselerle birlikte ilmî çalışmaları destekledi. Vakıf sistemi aracılığıyla ayakta duran bu kütüphaneler sayesinde halkın bilim ve eğitime yaygın şekilde ulaşması gerçekleşmişti.

**Kaynak H**  
 “10. yy öncesi Ortaçağ Avrupası’nda eğitim, okuma-yazmayla sınırlıydı. Yalnız bu okuma-yazma genelde Kilise mensuplarına aitti. Ortaçağ Avrupası’nın imparatorları, lordları, şövalyeleri dahi okuma-yazma bilmiyordu. Bu soylu kişilerin bürokratik işleri bile kilise mensupları olan rahipler tarafından yapılmaktaydı. Eğitim dili Latince olarak, dinsel hayata yönelik erkek çocuklara verilse de çocuklar okullara gitmekten ziyade ailelerini taklit ederek ata binmeyi ve çift sürmeyi daha ilginç buluyordu. İtalya ve Güney Fransa’daki okullaşma, laiklere hukuk ve tıp gibi birkaç tane takdir gören mesleğin yollarını açmıştır, fakat Ortaçağ Avrupası’nın diğer bölgelerinde okulları sürdürmek, özellikle kendi kurumlarının eğitilmiş insan ihtiyacını sağlamak üzere piskoposlara ve rahiplere bırakılmıştır. Ancak 11. yüzyılın sonlarında kilise eğitimi eski bilgilerin edinilmesinden daha fazlasına yönelmeye başlamıştır.”

**Kaynak I**  
 “Batı’nın eğitim açığı, Haçlı Seferleri sırasında apaçık ortadaydı. Haçlıların çoğu okuma yazma bilmiyorken, diğer tarafta, Hama’nın kuzeybatısında Orantes [Asi Nehri] üzerinde bulunan Şeyzer Kalesi’nin efendisi Üsame bin Münkız (488-584/1095-1188) savaşıyordu. İbn Münkız’ın kapsamlı eğitimi, akranlarının tipik bir örneğiydi ancak tüm kahramanca mücadelelerinin yanında, kendi anılarını, bir şiir derlemesini, çeşitli edebiyat antolojilerini ve (çok eleştirilmiş olsa da) Arap belagati hakkında bir kitap yazmak için yine de zaman bulabilmesi dikkate değerdir. Franklar tarafında ise böyle bir durum söz konusu değildir. Kitapları, geniş okuyucu kitlesi için daha da ulaşılabilir hale getiren 9. ve 10. yüzyıl “kitap devrimi”nin ardından, bir, ‘okuma devrimi’ başlamıştır. 12. ve 13. yüzyıllarda, okuma davranışı ve kütüphaneler üzerine yaptığı araştırmalarda Konrad Hirsehler, Şam ve Kahire gibi şehirlerde okuma yazma bilenlerin yüzdesinin açıkça çift haneli sayılara ulaştığı sonucuna varmıştır. Sonuçta bu dönem, okuma ve yazma becerilerine, Avrupa’ da da tekrar daha fazla değer verilen bir dönemdi.”

**Soru: Türk-İslam ve Batı medeniyetlerinde eğitimin yaygınlaştırılması anlayışıyla ilgili iki cümle yazınız.**

* **Cevap**: Türk-İslam medeniyetinde eğitim medreseler ve kütüphaneler aracılığıyla halka yaygınlaştırılmış, vakıf sistemiyle desteklenmiştir. Batı’da ise eğitim uzun süre kilisenin tekelinde kalmış, yaygınlaşması Haçlı Seferleri sonrasında hız kazanmıştır.

**10. Sınıf Meb Yayınları Tarih Ders Kitabı Sayfa 75**