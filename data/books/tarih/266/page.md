## 10. Sınıf Tarih Ders Kitabı Cevapları Meb Yayınları Sayfa 266

İtalyan ressam Raffael- lo Sanzio [bilinen adıyla Raphael (Rafael)] tarafından çizilen ve Apostolik Sarayı’ndaki Stanza della Segnatura’da [Stanza della Segnatura (imza odası)] bulunan “Atina Okulu” adlı fresk, 1509-1511, Vatikan  
 Rönesans sanatının zirve eserlerinden olan bu freskte Antik Yunan felsefesinin büyük isimleri betimlenmiştir.  
 Dönemin entelektüel hayatını ve düşünce dünyasını yansıtan bu eserin ortasında, yan yana resmedilen iki figür Platon ve Aristoteles’tir. Freskin sol tarafında ise Aristoteles’in öğretilerini ayrıntılı şekilde açıklayan Müslüman düşünür İbni Rüşd bulunmaktadır.  
 Freskin arka planı, klasik Yunan tapınakları örnek alınarak tasarlanmıştır. Bu tasarımla  
 Antik Dönem düşüncesine ve mimarisine işaret edilmiştir. Antik Yunan sanatı ve felsefesi ile Rönesans düşüncesi arasındaki köprü kuran bu fresk, hem ünlü düşünürlerin etkili ve başarılı şekilde resmedilmesi hem de genel kompozisyonun derinliği bakımından dünya sanat tarihinin en önemli eserlerinden biridir.

“Kuşkusuz ki Rönesans, Avrupa kültür çevresinin bir olayıdır ve bu coğrafyanın çok özgün tarihsel koşullarının bir ürünüdür. Rönesans Avrupa’nın bütününde birden başlamamıştır: O önce İtalya’da başlamış ve Batı Roma’nın varisi olan Latin-Cermen ülkelerinde hemen benimsenmiş, daha sonra da tüm Avrupa’ya yayılmıştır.  
 15. yüzyılda Avrupa’da tüccar sınıfının kâr güdüleri ile kışkırtılan ve Doğu ticaret yollarının Müslümanların eline geçmesiyle de kaçınılmaz bir hale gelen coğrafi keşifler, bir yandan Avrupa insanının ufuklarını genişletirken, bir yandan da Avrupa’da hızlı bir zenginlik birikimine yol açtı. Rönesans, genel anlamıyla bir “büyük keşifler çağı”dır: insan, evreni, üzerinde yaşadığı gezegeni ve bir birey olarak kendisini keşfetmektedir. Bu dönemle bilimsel buluşlar canlanmış, kilise gücünü yitirmeye başlamış, insanlık hızla yeni bir dünyaya yönelmiştir; Yeniçağa adım atılmıştır.”

Rönesans Dönemi’nin başlamasında İslam medeniyetindeki bilimsel ve teknolojik gelişmelerin, kent kültürünün ve sanat anlayışının Avrupa’ya aktarılması da etkili oldu. Müslümanların Sicilya ve Endülüs’ü alarak Avrupa topraklarına girmesi ve Haçlı Seferleri sürecinde İslam dünyasıyla doğrudan ilişki kurulması, Rönesans kültürünün şekillenmesine ve gelişmesine büyük katkı sağladı.

Son yüzyılda tarihçiler çok farklı bir ‘Rönesans’ tablosu çizmeye başlamışlardır. Bu, Avrasya’nın her yerinde görülen evrensel bir olgu sayılamaz kuşkusuz ve neredeyse her yönden Avrupa’nın çok uzun bir zamandır yerleşik hale gelmiş diğer kültür ve toplumlara yetişmeye başlamasından daha fazlası değildi. Örneğin 15. yüzyıl İtalya’sında çok değer verilen klasik metinler İslam dünyasında 7. yüzyıldan beri biliniyordu. 12. yüzyılda Avrupa Arapça metinlerin tercümesi sayesinde Aristoteles’e ulaşma imkânı elde ettiğinde, daha önceden başka ‘rönesans’lar olmuş durumdaydı. “Rönesans” aynı zamanda daha önceki yüzyılların kültürüne ve fikirlerine çok daha yakındı ve 19. yüzyılda düşünülmüş olduğundan çok daha az moderndi. Bir zamanlar ‘Rönesans’a atfedilen neredeyse her özelliğe Avrupa’da ve aynı zamanda başka kültürlerde daha erken rastlanabilir.”

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 266**