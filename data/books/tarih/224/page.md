## 10. Sınıf Tarih Ders Kitabı Cevapları Meb Yayınları Sayfa 224

Şarlken tahta geçtikten sonra Fransa’nın tamamını ele geçirerek Avrupa’yı tek siyasi güç altında birleştirmek için harekete geçti. Şarlken’in Fransa’ya karşı başlattığı savaş sonucunda Avrupa ikiye bölündü ve Fransa Kralı 1. Fransuva, Şarlken’e esir düştü (1525). 1. François ve annesi, Kanuni Sultan Süleyman’a mektup yazarak Osmanlı Devleti’nden yardım istedi. Kanuni Sultan Süleyman da Orta ve Doğu Avrupa’da hâkimiyet sağlamayı ve Avrupa’daki devletlerin Osmanlı Dev- leti’ne karşı birleşmesini engellemeyi amaçladığından bu yardım talebini kabul etti. Kanuni Sultan Süleyman, Fransa’ya destek vermek ve Macar Kralı Layoş’un Osmanlı Devleti’ne karşı düşmanca tutumunu cezalandırmak amacıyla Macaristan üzerine bir sefer düzenledi. 29 Ağustos 1526’da Osmanlı Devleti ile Macar Krallığı arasında yapılan Mohaç Savaşı’nda Macar ordusu büyük bir yenilgiye uğratıldı (Görsel 3.7). Macar Kralı Layoş’un da öldürüldüğü bu savaş sonrasında Osmanlı ordusu hızla ilerleyerek Budin’e girdi ancak bir süre sonra geri çekildi. Bu zaferin ardından Macar topraklarının bir bölümü Osmanlı Devleti’nin hâkimiyetine girdi.  
 Görsel 3.7: Mohaç Meydan Savaşı’nı tasvir eden bir tablo, XIX. yüzyıl Harbiye Askerî Müzesi, İstanbul  
 “Savaş Macar Krallığı’nın bir bakıma sonunu hazırladı. Her ne kadar OsmanlIlar, Budin merkezli olmak üzere Szapo/yai’nin krallığını, kendilerine bağlı olmak kaydıyla, kabullendi/erse de bu durum geçici bir sure içindi. II. Layoş’un ölümü, V. Karf’ın kardeşi Avusturya ve Bohemya taraflarının idarecisi Arşidük Ferdinand’ın akrabalık bağı dolayısıyla Macar tahtı verasetinde hak iddiasına ve Macaristan’ın bir bölümünde hâkimiyet kurmasına yol açtı. Ortaçağ Macar Krallığı’nın eski toprakları üçe taksim edildi. Bu durum Macaristan topraklarında Osmanlılarca Habsburglar arasında 150 yıl sürecek olan mücadelenin de ilk adımını oluşturdu. Öte yandan Avrupa’daki siyaset arenasında Osman/ı/ar’ın ağırlıklarını hissettirecekleri yeni bir devir bu zaferle başlamış oldu.”  
 Emecen, 2020, s. 235.\*  
 “Mohaç Meydan Muharebesi, sadece Macaristan’ın kaderini değil, aynı zamanda Osmanlı’nın batı harekat bölgesindeki savaşın tabiatını da tamamen değiştirdi. Mohaç sonrasında Osmanlı’nın asıl düşmanı olarak Macarların yerini alan Habsburglar, eski kaleleri en son İtalyan kale mimari planlarına göre tadil ettiler ve yepyeni kaleler inşa ettiler. Geçmiş tecrübelerden ders çıkaran Habsburglar, Osmanlı ordusu ile meydan muharebesinde karşılaşmaktan kaçınacaktı. Bunun yerine Batı Avrupa’da olduğu gibi muhasara ve karşı muhasara harekâtına dayanan uzun seferleri tercih edeceklerdi.”  
 Uyar ve Ericson, 2017, s.136\*  
 Mohaç Savaşı’ndan sonra Macar soyluları Jan Zapolya’yı Macar kralı olarak atadı. Ancak Jan Zapolya’nın krallığı, Kutsal Roma-Germen İmparatoru Şarlken ile Şarlken’in kardeşi Avusturya Arşidükü Ferdinand tarafından kabul edilmedi. Ferdinand’a göre Macar toprakları miras nedeniyle kendisine aitti ve krallık da ona verilmeliydi. Bu nedenle harekete geçen Ferdinand, 1527’de Budin’i ele geçirdi ve Jan Zapolya’yı tahttan uzaklaştırdı. Jan Zapolya’nın Osmanlı Devleti’nden yardım istemesi üzerine Kanuni Sultan Süleyman hem Habsburgların Macaristan’da hâkimiyet kurmasını engellemek hem de Ferdinand’a gözdağı vermek amacıyla Macar topraklarına yeni bir sefer düzenledi. 1529 yılının eylül ayında Budin önlerine gelen Osmanlı ordusu, şehri Ferdinand’ın işgalinden kurtardı ve Jan Zapolya’yı yeniden Macar tahtına oturttu.

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 224**