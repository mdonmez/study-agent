## 10. Sınıf Tarih Ders Kitabı Cevapları Meb Yayınları Sayfa 135

Osmanlı Devleti’ni kendileri için büyük bir tehdit olarak gören Macarlar, Jânos Hunyadi (Yanoş Hunyadi) komutasındaki bir orduyla OsmanlI’nın Balkanlardaki topraklarına girerek ilerlemeye başladı. 1443’te OsmanlI kuvvetlerini yenilgiye uğratan Macar ordusu Sofya ve Niş’i ele geçirdi. Osmanlı Devleti’nin başkenti Edirne’ye kadar yaklaşan Macarlar OsmanlI kuvvetleri tarafından güçlükle durduruldu.

Bu dönemde Karamanoğulları Osmanlı toprakları üzerine sefer düzenleyerek Sivrihisar, Beypazarı, Ankara ve Karahisar’a kadar ilerlemiş, Akşehir ve Beyşehir civarını ele geçirmişti. Hem Balkanlarda hem de Anadolu topraklarında mücadele eden II. Murad Han, bu gelişmeler üzerine Macarlara barış teklifinde bulundu. 12 Haziran 1444’te Osmanlı Devleti ile Macar Krallığı arasında imzalanan Edir- ne-Segedin Antlaşmasıyla Sırp Krallığı’nın yeniden kurulması ve her iki tarafın Tuna’yı aşmaması konularında karara varıldı. Aynı yıl içinde Karama- noğulları ile de bir antlaşma yapılarak 1437’de ele geçirilen Beyşehir, Seydişehir, Akşehir ve Oklukhi- sarı bölgeleri Karamanoğulları’na geri verildi.

II. Murad Han, Balkanlarda ve Anadolu’da güvenliği sağladıktan sonra tahttan çekildi ve yerini oğlu II. Mehmet’e bıraktı (1 Aralık 1444). O dönemde on iki yaşında olan II. Mehmet’in Osmanlı tahtına çıkmasını fırsat bilen Macar kralı, Edirne-Segedin Antlaşması’nı bozdu ve Eflak Prensliği’yle ittifak kurarak Osmanlı topraklarına girdi. Bunun üzerine Veziriazam Çandarlı Halil Paşa’nın ısrarıyla II. Murad Han tahtı bırakmış olduğu hâlde ordunun başına geçti ve 10 Kasım 1444’te gerçekleşen Varna Savaşı’yla Macar-Eflak ordusunu ağır bir yenilgiye uğrattı. Bu savaşın ardından OsmanlIlar Balkanlarda yeniden güç kazandı. II. Mehmet ise iki yıl daha tahtta kaldıktan sonra 1446’da babası II. Murad Han’a tahtı devretmek zorunda kaldı.

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 135**