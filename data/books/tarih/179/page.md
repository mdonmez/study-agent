## 10. Sınıf Tarih Ders Kitabı Cevapları Meb Yayınları Sayfa 179

Osmanlı şehirlerinde mekân planlaması yapılırken külliye ve mahallelerin yanı sıra çarşılara da büyük önem verilmiştir. Bu alanlar bedestenlerden, hanlardan ve esnaf ile zanaatkarların dükkanlarının bulunduğu açık, kapalı ya da uzun çarşılardan oluşmaktadır. Bedesten, han ve çarşılardaki dükkanlardan bazıları kişilerin mülkiyetinde olsa da büyük bölümü çeşitli alanlarda hizmet veren vakıflara aittir. Vakıflara ait bu dükkanlar, bir cami ya da külliye inşa edilirken hayır kurumlarına gelir getirmek amacıyla onlarla birlikte inşa edilmiştir. Dolayısıyla bazı dükkanların mülkiyeti ve geliri, genellikle yakınlardaki bir külliyeye, camiye, mahalle mescidine ya da imarete vakfedilmiştir. Bursa’daki Emir Hanı’nın Orhan Gazi Camisi ve Külliyesi’ne, İpek Hanı’nın da Yeşil Cami ve Külliyesi’ne vakfedilmiş olması bu uygulamaya örnektir (Görsel 2.28). Şehirdeki ticari faaliyetlerin yürütüldüğü çarşı ve pazarlar, hem halkın ihtiyaçlarının karşılanmasında hem de ekonomik hayatın canlanmasında önemli rol oynamıştır. Ayrıca bu mekanlardan elde edilen vakıf gelirleri şehrin imarında ve altyapı hizmetlerinde kullanılmıştır. Bir başka deyişle şehirler, kendi kurumlarını kendi mali kaynaklarıyla beslemiş ve ayakta tutmuştur. Bu nedenle vakıflar, şehrin en önemli kurumsal mekanizmalarından biridir. Osmanlı şehirlerindeki bedesten, han ve dükkanların yanı sıra bunların gelirleriyle hizmet veren külliye, medrese, cami, mescit, imaret gibi kurumların tamamı vakıf mülküdür.

**Soru: Osmanlı şehirlerinde ticari faaliyetlerin yürütüldüğü hanlar ve bedestenler ile vakıf kurumlan arasındaki ilişkiyi üç cümleyle açıklayınız.**

**10. Sınıf Meb Yayınları Tarih Ders Kitabı Sayfa 179**