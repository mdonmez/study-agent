## 10. Sınıf Tarih Ders Kitabı Cevapları Meb Yayınları Sayfa 232

XVII. yüzyılda Osmanlı Devleti ile Lehistan (Polonya) arasında Ukrayna, Erdel ve Eflak-Bağdan topraklarının hâkimiyeti için çatışmalar yaşandı. XVII. yüzyılın başlarında Lehistan’a bağlı Ukrayna Kazakları, Karadeniz üzerinden Osmanlı kıyı şehirlerine baskınlar yaptı. Buna karşılık Osmanlı Devleti’ne bağlı Kırım Hanlığı da Lehistan topraklarına akınlar düzenledi. Bu durum, Osmanlı-Lehistan ilişkilerindeki gerginliğin artmasına neden oldu.

Lehistan’ın Osmanlı Devleti’ne bağlı Bağdan eyaletinin iç işlerine karışması, ayrıca Leh ordusunun Bağdan ve Erdel topraklarına girmesi üzerine Genç Osman (İl. Osman) Dönemi’nde Lehistan Seferi düzenlendi. Osmanlı ordusu 1621’de Leh topraklarındaki Hotin Kalesi’ni kuşattı ancak fethedemedi. Lehistan’ın barış isteği üzerine iki ülke arasında Hotin Antlaşması imzalandı. Osmanlılar bu sefer sonucunda fetih gerçekleştiremese de yapılan antlaşmayla Boğdan’daki hâkimiyetini korumaya devam etti.

Osmanlı Devleti, Köprülü Mehmet Paşa Dönemi’nde Lehistan’ı Rusya, İsveç ve Habsburglara karşı destekledi. Bu dönemde Ukrayna üzerinde hâkimiyet kurmak için mücadele eden Lehistan ve Rusya, uzun süren savaşlar sonunda 1667’de imzaladıkları bir antlaşmayla Dinyeper Nehri’ni sınır kabul ederek Ukrayna topraklarını paylaştı. Köprülü Fazıl Ahmet Paşa, Lehistan’ın Rusya’yla yakınlaşması ve 1669’da tahta çıkan Leh kralının Habsburg yanlısı olması nedeniyle Lehistan’a isyan eden Kazakları destekledi. 1672’de Sultan IV. Mehmet(Avcı Mehmet) Lehistan üzerine sefer düzenledi. Osmanlı ordusu Kamaniçe Kalesi’ni fethederek Podolya’yı ele geçirdi. Lehistan kralının barış isteği üzerine 1672’de Bucaş Antlaşması yapıldı. Osmanlı Devleti, bu antlaşmayla Podolya ve Ukrayna bölgelerini hâkimiyeti altına alarak batıdaki en geniş sınırlarına ulaştı (Harita 3.11). Leh Meclisinin bu antlaşmayı onaylamaması üzerine 1673’te Osmanlı-Leh Savaşı yeniden başladı. 1676 yılına kadar süren bu savaş, Bucaş Antlaşması esas alınarak yapılan Zuravno (İzvançe) Antlaşması’yla sona erdi. 1683’te Lehistan ile Habsburg İmparatorluğu arasında Osmanlı Devleti’ne karşı bir antlaşma yapıldı. Osmanlı Devleti Viyana’yı kuşattığı zaman Lehistan bu antlaşmaya göre Avusturya’nın yanında yer aldı.

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 232**