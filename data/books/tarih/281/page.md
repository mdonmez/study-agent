## 10. Sınıf Tarih Ders Kitabı Cevapları Meb Yayınları Sayfa 281

Sultan 1. Ahmet Han (1603-1617)  
 Kardeş katli yasasını kaldırdı. Hanedanın en yaşlı ve en olgun üyesinin tahta çıkmasını esas alan ekber ve erşed sistemini getirdi.

il. Osman (Genç Osman) 1618-1622  
 Padişahların haremden evlenme geleneğine son vererek şeyhülislamın kızıyla nikahlandı. Ulemanın devlet içindeki etkisini azaltmaya yönelik düzenlemeleri ilmiye sınıfının tepkisini çekti. Yeniçeri Ocağını kaldırıp yeni bir ordu kurmayı planladığı duyulunca çıkan yeniçeri isyanında tahttan indirilerek katledildi.

Sultan iV. Murad Han (Bağdat Fatihi) 1623-1640  
 Kapıkulu askerlerinin sayısını azalttı. Tımar sisteminde düzenlemeler yaparak tımarları liyakat sahibi kişilere verdi. Bozahane, kahvehane ve meyhaneleri kapatarak içki ve tütün içilmesini yasakladı.

iV. Mehmet (Avcı Mehmet) 1648-1687  
 Küçük yaşta tahta çıktığı için padişahlığının ilk yıllarında devleti onun yerine valide sultanlar ve devlet adamları yönetti. Bu dönemde göreve getirilen Tarhuncu Ahmet Paşa ve Köprülüler tarafından çeşitli ıslahatlar yapıldı.

Tarhuncu Ahmet Paşa  
 IV. Mehmet’in saltanatının ilk yıllarında sadrazamlık görevini üstlendi. Hazinenin gelir ve giderlerini hesaplayarak ilk modern Osmanlı bütçesini hazırladı. Devletin mevcut gelirleriyle kamu harcamalarının karşılanamayacağını tespit ederek alınması gereken mali tedbirler hakkında bir rapor yazdı.

Köprülüler Dönemi 1656-1683  
 Köprülü Mehmet Paşa, IV. Mehmet Dönemi’nde sunulan sadrazamlık teklifini kendisine geniş yetkiler tanınması, yapacağı atamalara müdahale edilmemesi ve hakkındaki iftiraların dikkate alınmaması koşullarıyla kabul etti. Sadrazamlığı döneminde kapıkulu askerlerini disiplin altına aldı, maliyeyle ilgili düzenlemeler yaptı ve Çanakkale Boğazı’ndaki Venedik ablukasını kaldırdı.  
 Onun ölümünden sonra sadrazam olan oğlu Fazıl Ahmet Paşa da kapıkulu ordusu ve tımarlı sipahilerle ilgili düzenlemeler yaptı. Ardından Osmanlı ordusunu güçlendirerek uzun süredir devam eden Girit Kuşatması’nı başarıyla tamamladı ve Avusturya üzerine sefere çıkarak Uyvar Kalesi’ni fethetti. Bu dönemde yapılan askerî ve mali ıslahatlar merkezî otoriteyi güçlendirerek Osmanlı Devleti’nin itibarını artırdı.

**Soru: XVII. yüzyılda yapılan ıslahatların başlıca özelliklerini yazınız.**

**10. Sınıf Meb Yayınları Tarih Ders Kitabı Sayfa 281**