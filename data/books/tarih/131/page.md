## 10. Sınıf Tarih Ders Kitabı Cevapları Meb Yayınları Sayfa 131

OsmanlIların Balkanlarda ilerlemesi ve İstanbul’u abluka altına alması Doğu Roma, Macar ve Venedik yönetimlerinde büyük bir endişeye neden oldu. Bunun üzerine Doğu Roma İmparatoru il. Manuel’in teşvikiyle Macarların ve Venediklilerin öncülüğünde Osmanlı Devleti üzerine bir Haçlı seferi düzenlendi. Bu seferin asıl amacı Türkleri Balkanlardan tamamen çıkarmaktı. 1396’da Niğbolu önlerine gelen Haçlı kuvvetleri Osmanlı ordusu tarafından büyük bir bozguna uğratıldı (Görsel 2.12). Niğbolu Savaşı’nda kazanılan bu zaferle Osmanlı Devleti’nin hem Balkanlardaki hâkimiyeti güçlendi hem de İslam dünyasındaki saygınlığı arttı. Kahire’de bulunan Abbasi halifesi, bu savaştan sonra Yıldırım Bayezid’e “Sultan-ı İklîm-i Rûm (Anadolu Ülkesinin Sultanı)” ünvanını verdi.  
 Niğboiu Zaferinden sonra Osmanli Devleti bir yandan Balkanlardaki ilerleyişini sürdürdü, bir yandan da Anadolu’daki Türk beylikleriyle mücadeleye devam etti. Osmanlılar 1397’de yapılan Akçay Savaşı’ndan zaferle çıkarak Karamanoğlu Beyliği’ne ait toprakları tamamen kontrolü altına aldı. 1398’de ise Kadı Burhaneddin Beyliği’nin hâkim olduğu topraklar ele geçirildi. Osmanlı kuvvetlerinin Memlûk topraklarına girerek Malatya ve Elbistan’a kadar ilerlemesi üzerine Osmanlı ile Memlûk devletleri arasındaki ilişkiler bozuldu. Bu durum, daha sonra iki devlet için de tehdit oluşturan Timur Devleti’ne karşı olası bir Osmanlı-Memlûk ittifakını engelledi. Yıldırım Bayezid’in Anadolu’daki Türk beyliklerini Osmanlı’ya bağlaması ve merkeziyetçi bir yönetim anlayışı benimsemesi nedeniyle imtiyazlarını ve topraklarını kaybeden bazı Türkmen beyleri, eski statülerine kavuşmak için Emîr Timur’un himayesine girdi.

137O’te Mâverâünnehir’de hâkimiyet kuran ve Se- merkand’da hükümdarlığını ilan eden Emîr Timur, kurduğu devletin sınırlarını kısa sürede genişletmiş ve Türkistan’da büyük bir güç olarak ortaya çıkmıştı (Görsel 2.13). Hindistan’dan Anadolu’ya kadar uzanan geniş bir coğrafya üzerine çok sayıda sefer düzenleyen Emîr Timur, Altın Orda Devleti’ni ve Azerbaycan’ı hâkimiyeti altına aldı. 1399’da Bağdat’ın da ele geçirilmesi üzerine Emîr Timur’dan kaçan Celâyirli Beyi Sultan Ahmet Celâyir ile Karakoyunlu Türkmen Beyi Kara Yusuf Osmanlı Devleti’ne sığındı. Bu durum, Yıldırım Bayezid ile Emîr Timur arasındaki anlaşmazlık ve rekabeti daha da artırdı. Bu süreçte iki hükümdar birbirlerine hakaret dolu mektuplar yazarak bu düşmanlığı körükledi. Anadolu topraklarını ele geçirmek isteyen Emîr Timur ile Osmanlı’nın Anadolu’daki hâkimiyetini güçlendirmek isteyen Yıldırım Bayezid arasındaki çıkar çatışması ve cihan hakimiyeti meselesi, iki devlet arasındaki ilişkilerin gerginleşmesine ve 14O2’de gerçekleşecek olan Ankara Savaşı’na neden oldu.

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 131**