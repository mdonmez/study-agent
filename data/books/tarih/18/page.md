## 10. Sınıf Tarih Ders Kitabı Cevapları Meb Yayınları Sayfa 18

**Soru: Miryokefalon Zaferi ile ilgili metin ve kaynaktan yararlanarak soruyu cevaplayınız**

Malazgirt Zaferi’nin ardından Anadolu’nun kapıları Türklere açılmış ve Türkler gruplar hâlinde Türkistan’dan gelerek buraya yerleşmeye başlamıştı. Bu dönemde Anadolu topraklarının büyük bölümü Doğu Roma İmparatorluğu’nun hakimiyetindeydi. Ancak Türkiye Selçuklu Sultanı il. Kılıçarslan’ın Anadolu’daki Türk varlığını güçlendirmek amacıyla düzenlediği seferler Doğu Roma İmparatorluğu için ciddi bir tehdit oluşturuyordu. Bu nedenle Doğu Roma İmparatoru Manuel Comnenos (Manuel Komnen), 1176’da Fransız, Alman, İngiliz, Sırp, Macar, Gürcü, Kıpçak ve Peçenek- lerden destek alarak büyük bir orduyla harekete geçti. Askerî güzergâhı takip ederek Balıkesir üzerinden Miryokefalon istihkâmlarının bulunduğu, bol suya ve zengin geçim kaynaklarına sahip olan Göller Bölgesi’ne ulaştı. Doğu Roma İmparatorluğu ordusu yol boyunca salgın hastalıklar nedeniyle birçok kayıp verdi. Sultan il. Kılıçarslan, Doğu Romalıların zor durumda kaldığını görünce onlara barış teklifinde bulundu ancak İmparator Manuel savaşma konusunda kararlıydı. Bunun üzerine Selçuklu ve Doğu Roma orduları Miryokefalon istihkâmlarının yakınında karşı karşıya geldi. Savaş başlamadan Doğu Romalıların geçeceği askerî ve tarihî geçidin yamacında mevzilenerek pusu kuran Selçuklu askerleri, ani bir baskın yaparak Doğu Roma ordusunun büyük bölümünü dağıttı. İmparator Manuel Comnenos kalan askerleriyle direnmeye çalışsa da başarılı olamadı ve Selçuklular büyük bir zafere imza atarak 17 Eylül 1176’da Miryokefalon Savaşı’nı kazandı {Görsel 1.6).

Görsell.6: Miryokefalon Zaferi’ni tasvir eden bir tablo, Harbiye AskerîMüze ve Kültür Sitesi Komutanlığı, İstanbul ‘ı…) II. Kılıç Arslan, burada Bizans ordusunu imha edercesine bozguna uğratıp Malazgirt’ten sonra Türk tarihinin ikinci büyük zaferini kazandı. Tarihe ‘Miryokefalon’ adıyla geçen bu yenilgiden sonra İmparator Manuel ve ordusunun kalan kısmı, ancak Kılıç Ars/an’ın merhameti ve yardımı sayesinde İstanbul’a dönebildi. Böylece, Malazgirt Zaferiyle açılan vatan (Anadolu) ve kurulan devlet (Türkiye Selçuklu Devleti), Miryokefalon Zaferiyle korunmuş ve emniyet altına alınmıştır. Zira Bizans İmparatoru Manuel, bu sefere, Türkiye Selçuklu Devletini yıkmak, Türkleri tamamen imha etmek veya Anadolu’dan atmak niyetiyle çıkmış bulunuyordu. Eğer, bu zafer Bizans İmparatoru tarafından kazanılmış o/say- dı, Türklerin devletlerini korumaları ve Anadolu’da tutunmaları mümkün olmayabilirdi. Daha doğrusu, Anadolu’daki Türk varlığının geleceği büyük bir tehlike içine düşebilirdi. Hatta Anadolu tamamen elden çıkabilirdi. Bütün bu durumları göz önüne alarak bir yargıya varmak gerekirse Miryokefalon Zaferi, Türkler için ‘devlet ve vatan koruyan zafer’ olarak tarihteki gerçek yerini ve değerini almıştır. Miryokefalon Zaferinin tarihi sonucu bununla da sınırlı kalmamıştır: Her şeyden önce bu zafer, Bizans’ın Türkleri Anadolu’dan sürüp çıkarma planını tamamen çökertmiştir. Başka bir ifade ile söylemek gerekirse Bizans, Malazgirt Meydan Savaşı’ndan beri, 105 yıl gibi uzun bir süre taşımış olduğu Anadolu’yu Türklerden geri alma ümidini, Miryokefalon yenilgisinden sonra tamamen yitirmiştir. Tıpkı Batılılar gibi Bizans da bu yenilgiden sonra Anadolu’nun bir Türk vatanı olduğu gerçeğini kabul etmek zorunda kalmıştır. Bu bakımdan, Miryokefalon Zaferini, Malazgirt Zaferinin tam bir tescili saymak gerekir. (…”

**Soru: 1) Malazgirt ve Miryokefalon zaferlerinin Türk tarihi üzerindeki ortak etkileri nelerdir?**

* **Cevap**: Her iki zafer de Anadolu’nun Türk yurdu olmasını sağlamıştır. Bizans’ın Anadolu’yu geri alma umudu sona ermiştir. Türklerin Anadolu’da kalıcı olması kesinleşmiştir.

**10. Sınıf Meb Yayınları Tarih Ders Kitabı Sayfa 18**