## 10. Sınıf Tarih Ders Kitabı Cevapları Meb Yayınları Sayfa 239

Türkiye Selçuklu Devleti, Karesioğulları gibi Türk devlet ve beyliklerinde veya Moğol, İlhanlı gibi çevre devletlerde yetişip OsmanlI’ya katılmış ya da Doğu Roma’da Müslüman olduktan sonra Osmanlı Beyliği’ne tabi olmuş kişiler, yönetim tecrübelerini OsmanlI’ya aktararak devletleşme sürecine önemli katkılar sağladı.  
 Osmanlı merkez teşkilatı ve sarayları Orhan Gazi Dönemi’nde Bursa’da, I. Murad Dönemi’nde ise Edirne’deydi. Devletin kuruluşundan itibaren merkezî yönetim Osmanlı hanedanı etrafında şekillendi. Askerî ve idari kadrolar ile sarayda çalışan görevliler, genellikle devşirme sistemiyle yetiştirilen kul sınıfı arasından seçildi.

Orhan Gazi Dönemi’nde İlhanlı ve Selçuklu divanları örnek alınarak bir yönetim yapısı oluşturuldu. Bu dönemdeki divan toplantılarına beyin yanı sıra bir vezir ve bir kadı katılıyordu. Ayrıca tımarları ve mali kayıtları tutan kalem görevlileri ile müderrisler de bu toplantıları takip ediyordu.

Orhan Gazi Dönemi’nde merkeze uzak bölgelerin yönetilmesi için sancak birimleri kuruldu ve taşra teşkilatı şekillendirilmeye başlandı. I. Murad Dönemi’nde Rumeli Beylerbeyliği, Yıldırım Bayezid Dönemi’nde ise Anadolu Beylerbeyliği kuruldu.

Kuruluş Dönemi’nde başlayan sancağa gönderme uygulamasıyla şehzadelere idari ve askerî tecrübe kazandırıldı. Lalaların rehberliğinde yetiştirilen ve zaman zaman seferlere de çağrılan şehzadeler, böylece askerî becerilerini geliştirme imkânı buldu,

* **Cevap**: **Bu sayfada soru bulunmamaktadır.**

**10. Sınıf Meb Yayınları Tarih Ders Kitabı Sayfa 239**