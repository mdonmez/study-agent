## 10. Sınıf Tarih Ders Kitabı Cevapları Meb Yayınları Sayfa 126

**Kaynak C**

“1321 ‘de başlayıp yedi yıl süren iç savaş Bizans’ı oldukça hırpalamış, bu arada Osman Bey’in yerine geçen oğlu Orhan Bey uzun süre abluka altında tuttuktan sonra sıkı bir şekilde kuşattığı Bursa’yı anlaşma şartlarıyla 6 Nisan 1326’da ele geçirmişti. Bursa’nın fethi Osmanlı Beyiiği’nin gerçek anlamda kuruluşunun tamamlanmasına vesile olmuştur. Ayrıca Bizanslılar için Bitinya (Bursa havaiisi) bölgesinin tamamen kaybı anlamına da gelmiştir. Orhan Bey’in istiklal alameti olarak bu fetihten sonra para bastırmış olması, onun artık bağımsız ve güçlü bir lider konumuna geldiğini de göstermektedir. Nitekim bundan sonra Orhan Bey bulunduğu bölgede Marmara kıyılarına kadar süratle uzanarak Osmanlı Beyiiği’ni genişletmeye başladı. (…)  
 Bursa’nın alınışından sonra bölgedeki en önemli merkez olan İznik’in ablukasına hız verildi. Bizans imparatoru İli. Andronikos, İznik’in ve İzmit’in hedef haline gelmesi üzerine, topladığı bir orduyla İzmit Körfezi boyunca ilerledi ve Pelekanon denilen ve bugün Gebze dolaylarına denk düşen yere geldi. Orhan Bey 8000 savaşçı ile onu kıyıya inen yamaçlarda beklemekteydi. 10 Haziran 1329’da çatışma başladı, sert Osmanlı hücumları sırasında Bizans ordusu zayiat verdi ve imparator da dizinden yaralandı. Türkler geri çekilen kuvvetlerle 11 Haziranda Filokrene adıyla anılan sahildeki kalede yeniden çatıştı, imparator güçlükle gemiye binip İstanbul’a yelken açtı. Bu savaş, eski ihtişamından çok şey kaybetmiş olmakla birlikte, bir Doğu Roma imparatoru ile basit bir Türkmen beyi olarak görülen Orhan Bey’in doğrudan doğruya karşı karşıya geldikleri ilk muharebe idi. Burada kazanılan başarı, Osmanlılara İznik ve İzmit yolunu açarken, Orhan Bey’e de gerek tebaası gerekse diğer Türkmen beyleri arasında büyük şöhret kazandırmış olmalıdır. Nitekim bu başarının önemli bir sonucu olarak 2 Mart 1331’de İznik de zapt edildi. İznik vaktiyle, 1204’teki Latin işgali sırasında, Bizanslıların yeni başkenti olmuş son derece önemli bir şehirdi. Burası Türkmenlerin zihinlerinde de Anadolu fatihi Kutalmışoğlu Süleyman Şah’ın vaat ettiği kutsal bir hedef olarak uzun yıllar yaşamıştı. Şimdi bu önemli merkezin düşüşü bu anlamda Türkmen dünyasında çok büyük yankıya yol açtı. Süleyman Şah’ın Osmanlıların ataları arasında yerini alması da bu şöhretinin bir yansıması olarak düşünülebilir.”

Orhan Gazi’nin Bursa’ya girişini tasvir eden bir tablo, Panorama 1326 Fetih Müzesi, Bursa Bursa, yirmi üç yıllık bir Osmanlı ablukası sonucunda fethedilmiştir. Bursa tekfuru, Osmanlı heyetiyle yaptığı uzun görüşmeler neticesinde kaleyi teslim etmek zorunda kalmış ve kendisi de fidye karşılığında İstanbul’a gönderilmiştir. Osmanlılar, fetihten hemen sonra Bursa halkına can ve mal güvenliklerinin korunacağına dair teminat vermiştir. Şehirdeki Rumlar Bursa Kale- si’nin aşağı kısımlarına taşınmış, Türkler ise kale içinde ve etrafında iskân edilmiştir.

**Soru: Koyunhisar Zaferi ile Bursa ve İznik fetihleri, Osmanlı’nın beylikten devlete yükseliş sürecini nasıl etkilemiştir? Birer cümleyle açıklayınız.**

**10. Sınıf Meb Yayınları Tarih Ders Kitabı Sayfa 126**