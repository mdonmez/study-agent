## 10. Sınıf Tarih Ders Kitabı Cevapları Meb Yayınları Sayfa 227

Habsburglar’a karşı Fransa’yla işbirliği, Kanuni Sultan Süleyman’ın Batı politikasının temel taşı olmuştu. Yavuz Sultan Selim, 1517’de Mısır’ı aldığında, Memlûk sultanlarının Fransızlara vermiş olduğu kapitülasyonları yenilemiş, Kanunî tahta çıktığında bunları onaylamıştı. 1536 Şubat’ında J. de La Forest ile İbrahim Paşa arasında kapsamlı kapitülasyon anlaşmalarına karar verilmiş, fakat sultan bunları, belki de İbrahim Paşa’nın Mart ayında idam edilmesi yüzünden, hiçbir zaman onaylamamıştı. İlk gerçek Fransız-Osmanlı kapitülasyon anlaşması 18 Ekim 1569 tarihinde imzalanmıştır. Bu kapitülasyonlarla, önceleri Venedik’e verilen ve bütün imparatorlukta geçerli olan ticarî ayrıcalıklar, ilk kez batılı bir krallığa verilmiştir. Fransız kapitülasyonlar, daha sonra İngiltere (1580) ve Hollanda (1612) ve öteki Avrupa devletleriyle yapılacak benzeri anlaşmalara örnek oluşturmuştur”

Osmanlı Devleti, XVI. yüzyılda Habsburglarla Orta Avrupa’nın yanı sıra Akdeniz hâkimiyeti için de mücadele etti. Barbaros Hayrettin Paşa’nın Adalar (Ege) Denizi, Kuzey Afrika kıyıları ve Batı Akdeniz’de yürüttüğü başarılı faaliyetler; Habsburgları, Papalığı ve Venedik’i endişelendirdi. Osmanlı donanmasının Akdeniz’deki gücünü azaltmak isteyen İspanya, Papalık, Venedik, Portekiz, Malta ve Cenova kuvvetleri büyük bir donanmayla harekete geçti. Andrea Doria (Andriya Dorya) kumandasındaki müttefik donanması, 7 Eylül 1538’de  
 Narda Körfezi nin kuzey girişindeki rreveze Kaiesi’ni Kuşatti. 28 Eyiüi’de Preveze açikiariııua yapiian uenlz savaşında Osmanlı donanması büyük bir zafer kazandı.

Osman Nuri Paşa’nın Preveze Deniz Savaşı’nı tasvir ettiği yağlı boya tablo, Deniz Müzesi, İstanbul  
 Preveze Deniz Savaşı’nın büyük bir zaferle sonuçlanmasında Türk denizcilerinin kahramanca mücadelesi ve Barbaros Hayrettin Paşa’nın uyguladığı askeri taktiklerin yanı sıra Osmanlı donanmasındaki gemi türleri de etkili oldu. Osmanlı donanması, manevra kabiliyeti yüksek bir gemi türü olan kadırgalardan oluşuyordu ve müttefik Haçlı donanmasının kalyonlarından daha avantajlı durumdaydı. Ayrıca Osmanlı donanmasının sahip olduğu topların menzili, müttefik Haçlı donanmasının toplarından daha yüksekti.

Hıristiyan dünyası Preveze Deniz Muharebesiyle Akdeniz’deki hâkimiyetini kesin biçimde kaybetti (Braudel, il, 152, 176). Preveze hıristiyan devletleri için olduğu kadar Osmanlı Devleti denizciliği için de bir dönüm noktası oldu. O zamana kadar esas olarak bir kara devleti olan Osmanlılar tam anlamıyla deniz siyasetinin içine girdiler. Prevezeden sonra müttefik Avrupa devletleri bir daha ancak İnebahtıda (1571) Osmanlı Devleti’ne karşı çıkabildi. Preveze’deki müttefik hıristiyan devletlerinin mağlûbiyetini sonuçları bakımından İnebahtı’daki Osmanlı mağlûbiyetiyle karşılaştırmak anlamsızdır. Preveze’nin sonuçları bir asrın üçte birini Osmanlılar lehine etkilediği halde İnebahtı’nın ertesi yılı Akdeniz’e açılan yeni Osmanlı donanması karşısına savaşacak bir donanma dahi çıkmamıştı”

**Soru: Osmanlı Devleti’nin Akdeniz hâkimiyeti açısından Preveze Deniz Savaşının önemi nedir? Açıklayınız.**

**10. Sınıf Meb Yayınları Tarih Ders Kitabı Sayfa 227**