## 10. Sınıf Tarih Ders Kitabı Cevapları Meb Yayınları Sayfa 154

Osmanlı Devleti’nde kadılar çok geniş ve kapsamlı yetkilere sahipti. Kadıların öncelikli görevleri şeri ve örfi hukuka göre yargılama yapmak ve davaları karara bağlamaktı. Onların verdiği hükümlere hiçbir makam veya kişi müdahale edemezdi. Ancak verilen hükümle ilgili tarafların bir itirazı veya şikâyeti varsa konu Dîvân-ı Hümâyunda yeniden görüşülürdü. Kadılar, görev yaptıkları kazalarda hâkimliğin yanı sıra kaymakamlık, belediye başkanlığı, emniyet amirliği ve defterdarlık gibi günümüzdeki görev tanımlarına denk gelen iş ve işlemleri birlikte yürütürlerdi. Kazalardan daha küçük yerleşim birimleri olan nahiyelerde ise kadıların temsilcisi olarak kadı naipleri görev yapardı.

Osmanlı kadısının mülkî, beledî, mali, askerî ve adlî sahaları kapsayan görevleri göz önüne alınırsa onun kadar geniş bir görev alanı bulunan bir başka memur olmadığı gibi memuriyet kompartımanı ve şahsiyeti onun kadar çeşitli olanı da yoktur denebilir. İlmiye sınıfındandır, şeri hukuk adamıdır, ancak mülkî erkân içindedir. Bütün yönetici zümre gibi askerî sınıfın bir üyesidir (vergiden muaf yönetici imtiyaz ve yetkileri vardır), fakat bir yerde yönettiği Müslüman halkın dahi merkezî devlet karşısında sözcüsü odur. (…) Gayrimüslim ahalinin yaşayışına dahli yoksa da o zümrenin de hukukunu gözetmek ve malî yükümlülüklerini yerine getirip getirmediklerine dikkat etmek zorundadır.”

**Soru: 1) Osmanlı hukuk sisteminin devletleşme sürecine etkileri nelerdir? Açıklayınız.**

**Soru: 2) Osmanlı Devletinde kadıların görevlerini aşağıdaki alana çizeceğiniz bir şema üzerinde gösteriniz.**

**10. Sınıf Meb Yayınları Tarih Ders Kitabı Sayfa 154**