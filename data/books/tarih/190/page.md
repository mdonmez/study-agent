## 10. Sınıf Tarih Ders Kitabı Cevapları Meb Yayınları Sayfa 190

Osmanlı Devleti’nin ilk müderrisle- rindendir. Memleketi Kayseri’de temel eğitimini aldıktan sonra Mısır’a giderek usul, tefsir ve hadis tahsili yapmıştır. Anadolu’ya döndükten sonra bir süre Konya veya Kayseri’de müderrislik yaptığı düşünülmektedir. 1314’te Tokat-Niksar Nizamiye Medresesinde İbni Sartak’tan matematik ve astronomi dersleri almış, ardından İran’ın Save şehrinde tasavvuf ve irfan alanlarında eğitim görmüştür. Bir süre Tebriz’de yaşadıktan sonra Orhan Gazi’nin davetiyle Osmanlı topraklarına gelen Davud-i Kayseri, yeni kurulan İznik Medresesinde başmü- derris olarak görev yapmıştır. Burada Osmanlı medrese teşkilatlanmasının temellerini atarak birçok talebe yetiştirmiş ve müderrislik hayatı boyunca çok sayıda eser kaleme almıştır.  
 Davud-i Kayseri’yi dönemin astronomi aletleriyle ders verirken tasvir eden bir tablo, Panorama 1326 Fetih Müzesi, Bursa Davud-i Kayseri; Şam ve Tebriz’deki ilim geleneğini, İbnülarabi etkisini, Selçuklu medreselerinde ortaya konan tasavvuf ve irfan anlayışını ve Merağa Okulundaki ilmî birikimi Osmanlı medreselerine taşımıştır. Ayrıca Aristoteles, Akaton gibi Yunan matematikçi filozofların çalışmalarını incelemiş; Kindi, Harezmi, Sabit bin Kurra, İbni Heysem gibi klasik İslam matematiğinin önemli isimleriyle tanışmış ve bu birikimi İznik Medresesine aktarmıştır. Böylece klasik İslam geleneği ile henüz başlangıç aşamasında bulunan Osmanlı ilim hayatı arasında sürekliliğe dayalı bir bağ kurmuştur. Medrese eğitimi ile tasavvuf düşüncesini birlikte yorumlayarak irfanı farklı ilim çevrelerine açmış, tasavvufu izah ederken de akli ve dinî ilimlerden yararlanmıştır.

**Soru: Aşağıdaki alana Davud-i Kayserinin ilk Osmanlı medresesi olan İznik Medresesine aktardığı ilmi tecrübeleri gösteren bir şema çiziniz.**

**10. Sınıf Meb Yayınları Tarih Ders Kitabı Sayfa 190**