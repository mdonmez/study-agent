## 10. Sınıf Fizik Ders Kitabı Cevapları Meb Yayınları Sayfa 228

Basit elektrik devresinde (Şekil 3.10.a) dirençli bir devre elemanının iki ucu arasına direnci ihmal edilecek kadar küçük iletken bir telin bağlanması durumunda Şekil 3.10.b’deki gibi akımın tamamına yakını bu telin üzerinden geçer. Bu durumda devre elemanından ihmal edilecek kadar az akım geçtiğinden devre elemanı çalışmaz. Buna kısa devre denir. K lambası kısa devre sebebiyle ışık vermez.

Elektrik devrelerinde elektrik akımını ölçmek için kullanılan devre elemanına ampermetre denir. Ampermetrenin devredeki şematik gösterimi şeklindedir. Ampermetrenin direnci çok küçük olduğundan ihmal edilir. Ampermetrenin bir devre elemanına paralel bağlanması durumunda kısa devre oluşur ve devre elemanı çalışmaz (Şekil 3.11.a). Bu nedenle ampermetre, akımın ölçüleceği devre elemanına Şekil 3.11 .b’deki gibi seri bağlanmalıdır.

Elektrik devresinde iki nokta arasındaki potansiyel farkı ölçmeye yarayan voltmetrenin iç direnci çok büyüktür. Voltmetrenin devredeki şematik gösterimi -(v)- şeklindedir. Voltmetrenin devreye seri bağlanması durumunda devrenin eşdeğer direnci çok büyük olacağından devreden ihmal edilecek kadar az akım geçer (Şekil 3.12.a). Bu durumda voltmetreye seri bağlı devre elemanı ışık vermez. Bu nedenle voltmetre devre elemanına Şekil 3.12.b’deki gibi paralel bağlanmalıdır.

* **Cevap**: **Bu sayfada soru bulunmamaktadır.**

**10. Sınıf Meb Yayınları Fizik Ders Kitabı Sayfa 228**