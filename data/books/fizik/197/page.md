## 10. Sınıf Fizik Ders Kitabı Cevapları Meb Yayınları Sayfa 197

Thomas Edison’m (Tamıs Edism) akkor lambaları kullanılabilir hâle getirmesi ile elektrik enerjisi aydınlatma amacıyla kullanılmaya başlanmıştır. Daha sonraları akkor lambalar geliştirilmiş ve bu lambalar ısıtma, iletişim gibi insanın temel günlük ihtiyaçlarının giderilmesi için kullanılmıştır. İletken tel, üreteç, direnç gibi temel bileşenlerden oluşan basit elektrik devreleri; zamanla daha karmaşık sistemlerin geliştirilmesine zemin hazırlamış ve modern elektrik devrelerinin temelini oluşturmuştur.  
 Bugün elektrik devrelerinin işlevselliği ve karmaşıklığı önemli ölçüde artmıştır. Elektriğin akıllı ev sistemleri, elektrikli araçlar, iletişim cihazları gibi gelişmiş teknolojilerde geniş bir kullanım alanı bulunmaktadır. Özellikle radyo, televizyon, bilgisayar gibi elektronik cihazların icadı ile devrelerde kullanılan bileşenlerin sayısı ve çeşitliliği artış göstermiştir.  
 Devre elemanlarının bağlanma türleri, cihazların çalışma şekillerini ve performanslarını belirleyerek elektrik devrelerinin tasarımında ve güvenliğinde kritik rol oynar. Günlük hayatta kullanılan lambalardan birinin arızalı olmasına rağmen diğer lambaları etkilememesi, sigortaların devreyi ve kullanıcıyı koruması devre elemanlarının bağlantı türleriyle ilişkilidir.

* **Cevap**: **Bu sayfada soru bulunmamaktadır.**

**10. Sınıf Meb Yayınları Fizik Ders Kitabı Sayfa 197**