## 10. Sınıf Fizik Ders Kitabı Cevapları Meb Yayınları Sayfa 327

Depremin şiddeti, bir depremin yer yüzeyinde neden olduğu sarsıntının hissedilme derecesini ve etkilerini tanımlar. Depremin odak noktasına olan uzaklığı, zemin koşulları ve yapıların dayanıklılığı gibi faktörler depremin şiddetini belirler. Binaların, köprülerin ve altyapının ne kadar etkilendiği ile ilişkili olan depremin şiddeti; hafif hasar, orta hasar veya yıkım gibi farklı seviyelerde değerlendirilebilir. Şiddetin seviyesi, insanların psikolojik ve sosyal durumları üzerinde de etkili olabilir. Bu nedenle deprem şiddeti, bir depremin etkilerini ve sonuçlarını anlamak açısından önemli bir kavramdır.  
 Depremin şiddeti, genellikle Değiştirilmiş Mercalli (Merkali) Şiddet Ölçeği (MMI) ile ölçülerek l’den Xll’ye kadar derecelendirilir. Her bir derece belirli tanımlama ve etkilerle ilişkilidir. Tablo 4.2’de depremin şiddet derecesine göre Değiştirilmiş Mercalli Şiddet Ölçeği’nde yer alan tanım ve etkileri verilmiştir.

Rezonans ve deprem arasındaki ilişki, yapıların doğal frekansı ile depremin oluşturduğu titreşimin frekansının uyumlu olması durumunda ortaya çıkar. Her yapı, zemin koşullarına ve yapısal özelliklerine bağlı olarak bir doğal frekansa sahiptir. Deprem dalgasının frekansı bu frekansa uyum sağladığında rezonans meydana gelir. Bu durum binaların daha büyük genlikle salınım yapmasına dolayısıyla hasar görmesine hatta çökmesine neden olabilir. Bu nedenle inşaat mühendisleri, binaların tasarımında rezonans etkilerini göz önünde bulundurarak depreme dayanıklı yapılar oluşturmayı hedefler.

* **Cevap**: **Bu sayfada soru bulunmamaktadır.**

**10. Sınıf Meb Yayınları Fizik Ders Kitabı Sayfa 327**