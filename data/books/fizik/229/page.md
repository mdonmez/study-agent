## 10. Sınıf Fizik Ders Kitabı Cevapları Meb Yayınları Sayfa 229

Elektrik devrelerinde genellikle birden fazla direnç kullanılmaktadır. Dirençler; devrenin kullanım amacına göre seri, paralel veya birleşik şekilde bağlanmaktadır. Dirençlerden oluşan devrelerde birden fazla direncin yaptığı etkiyi tek başına yapabilen dirence eşdeğer direnç denir. Eşdeğer direnç Reş sembolüyle gösterilir. Görsel 3.3’te farklı devre elemanları ve dirençten oluşturulmuş karmaşık bir elektrik devresi örneği gösterilmiştir.

**Dirençlerin Bağlanma Türleri**

Elektrik devrelerinde dirençler; seri, paralel veya birleşik şekilde bağlanabilir. Dirençlerin farklı şekillerde bağlanması, devrenin toplam direnci olan eşdeğer direncini, dolayısıyla devreden geçen elektrik akımını etkiler. Dirençler farklı biçimlerde bağlanarak devredeki elemanlar için en uygun elektrik akımı ayarlanabilir. Bu durum, akımın güvenli ve verimli bir şekilde kontrol edilmesini sağlar.

**Dirençlerin Seri Bağlanması**

Bir devrede iki veya daha fazla direncin uç uca gelecek şekilde birleştirilmesiyle oluşan bağlanma şekline dirençlerin seri bağlanması denir. Şekil 3.13’te seri bağlı lambalar ve Şekil 3.14’te bu lambaların şematik gösterimi verilmiştir.

Dirençlerin seri bağlanması, iletkenlerin uç uca eklenerek boyunun uzatılmasına benzetilebilir. Boyu uzayan iletkenin direnci artacağından devredeki seri bağlı direnç sayısı arttıkça devrenin eşdeğer direnci de artmaktadır.

* **Cevap**: **Bu sayfada soru bulunmamaktadır.**

**10. Sınıf Meb Yayınları Fizik Ders Kitabı Sayfa 229**