## 10. Sınıf Fizik Ders Kitabı Cevapları Meb Yayınları Sayfa 247

**Üreteçlerin Tükenme Süreleri**

Şekil 3.24’te özdeş lambalar ve piller kullanılarak oluşturulan devreler gösterilmektedir.

Şekil 3.24.b’de ise lambaya seri olarak üç pil bağlanmıştır. Anahtar kapatıldığında pillerden çekilen akım 3/ olur ve bu değer Şekil 3.24.a’daki akımın üç katı kadardır. Bu durumda seri bağlı pillerin potansiyel farkları toplanarak devreye daha fazla enerji sağlanır. Pillerden daha fazla elektrik akımı çekildiğinden Şekil 3.24.a’daki devreye göre piller daha çabuk tükenir.

Şekil 3.24.c’de lambaya paralel olarak üç pil bağlanmıştır. Bu devrede pillerin sağladığı akımlar bir araya gelerek ana kol akımını oluşturur. Şekil 3.24.c’deki ana kol akımı Şekil 3.24.a’daki ile aynıdır.

İç dirençleri ihmal edilen V potansiyel fark değerine sahip beş üreteç ve R değerine sahip iki direnç kullanılarak paralel bağlı iki elektrik devresi oluşturulmuştur. Birinci devrede iki üreteç ve bir direnç, ikinci devrede üç üreteç ve bir direnç kullanılmıştır. Oluşturulan paralel bağlı elektrik devrelerinin şematik çizimini yapınız.  
 Buna göre  
 a) Dirençlerin uçları arasındaki potansiyel farkı hesaplayınız.  
 b) Her bir üreteçten çekilen akımlar arasındaki ilişkiyi açıklayınız.  
 c) Üreteçlerin tükenme süreleri arasındaki ilişkiyi açıklayınız.

a) Üreteçler birbirine paralel bağlı olduğundan Şekil 1’de ve Şekil 2’deki direncin uçları arasındaki potansiyel fark V olur.  
 b) Dirençlerin uçları arasındaki potansiyel farklar aynı olduğundan dirençlerin üzerinden geçen akımlar da eşit olur. Direnç üzerinden geçen akım, Şekil 1 ‘de iki üreteçten ve Şekil 2’de üç üreteçten eşit olarak çekilir. Bunun sonucunda Şekil 1 ‘deki her bir üreteçten çekilen akım, Şekil 2’deki her bir üreteçten çekilen akımdan daha fazladır.  
 c) Şekil 1 ’de dirence bağlı olan her bir üreteçten daha fazla akım çekildiğinden bu üreteçler daha erken tükenir.

* **Cevap**: **Bu sayfada soru bulunmamaktadır.**

**10. Sınıf Meb Yayınları Fizik Ders Kitabı Sayfa 247**