## 10. Sınıf Fizik Ders Kitabı Cevapları Meb Yayınları Sayfa 182

Adı:  
 Tarih:  
 Soyadı:  
 Numarası:  
 Etkinlikte Öğrendiklerim ve Düşündüklerim  
 Etkinlikte Beni Meraklandıran Detaylar  
 Etkinlikte Karşılaştığım Zorluklar ve Bu Zorluklarla Başa Çıkmak İçin Yaptıklarım

Ülkeler, enerji kaynakları konusunda farklı zenginliklere sahiptir. Bu durum, ülkeler arasında enerji nakil hatlarının kurulmasına neden olur. Bu da çevresel ve toplumsal bazı sorunları beraberinde getirir. Güneş, rüzgâr, jeotermal, hidrolik gibi yenilenebilen temiz enerji kaynakları bir ülkenin yerli kaynaklarıdır. Bu doğal kaynaklar, bulunulan coğrafyanın özelliklerinden doğrudan etkilenir. Enerjide dışa bağımlılığı azaltan yeşil enerji etiketine sahip temiz enerji kaynaklarını bilinçli ve tasarruflu kullanmak, ülke ekonomisine önemli katkılar sağlar.  
 Türkiye’de Enerji ve Tabii Kaynaklar Bakanlığınca temiz enerji projeleri hayata geçirilmektedir. Projelerle Türkiye’de güneş ve rüzgâr enerjisi alanlarında yerli enerji teknolojilerinin geliştirilmesi, temiz enerji sektöründe nitelikli eleman yetiştirilmesi, iklim değişikliği ile mücadele edilmesi ve enerjide dışa bağımlılığın azaltılması hedeflenmektedir. Bu kapsamda Yenilenebilir Enerji Kaynak Alanı (YEKA) Modeli Yönetmeliği 2016 yılında yürürlüğe girmiştir. YEKA yenilenebilir enerji projeleri, devlet desteği ve özel sektör yatırımıyla gerçekleştirilen yenilenebilir enerji projeleridir. Bu sayede güneş enerji santralleri (GES) ve rüzgâr enerji santrallerinin (RES) kurulması sağlanmaktadır.  
 Enerji kaynaklarının sınırlı olması ve küresel ısınma gibi çevresel problemler göz önüne alındığında enerji tasarrufu kritik önem taşır. Bu nedenle yaşam alanlarında uygulanabilecek bazı önlemler mevcuttur. Bu önlemler ile enerji tüketimini önemli ölçüde azaltmak ve daha sürdürülebilir bir geleceğe katkıda bulunmak mümkündür. Bunlardan biri yeşil enerji etiketine sahip ürünleri kullanmaktır. Enerji tasarrufu için alınabilecek önlemlerden bazıları şunlardır:

**a) Cihazların Kullanımı**

Evlerde ve iş yerlerinde bekleme konumunda tutulan cihazlar, sızıntı hâlinde de olsa enerji harcar. Bu cihazlar “vampir cihaz” olarak adlandırılır. Televizyonların kumandadan kapatılmaları, bilgisayarların uyku modunda bırakılmaları, açık kalan modemler, şarjı dolmuş ama fişten çekilmemiş cihazlar vampir cihazlara örnek gösterilebilir. Toplam çalışma saatleri ve sayıları dikkate alındığında vampir cihazların hem aile bütçesine hem de ülke ekonomisine zararı vardır. Bu zararı en aza indirmek için cihazlar şarj olduğunda fişlerini prizden çekmek ve cihaz satın alırken güç etiketlerine dikkat etmek, sorumlu vatandaş davranışlarındandır.

* **Cevap**: **Bu sayfada soru bulunmamaktadır.**

**10. Sınıf Meb Yayınları Fizik Ders Kitabı Sayfa 182**