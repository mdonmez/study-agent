## 10. Sınıf Türk Dili ve Edebiyatı Ders Kitabı Cevapları Meb Yayınları Sayfa 80

**1. Tema Ölçme ve Değerlendirme**

**Soru: Bu bölümde öğrenme çıktılarının ölçülmesine yönelik 12 soru bulunmaktadır. 1-5. soruları aşağıdaki metne göre cevaplayınız.**

Gelenekler üzerinde, özellikle XIX. yüzyıldan itibaren sürekli araştırmalar yapılmaktadır. Araştırmaların bir kısmı İlmî seviyede olmakla beraber, çoğu muhtelif amaçlara yöneliktir. Bunlar, gelenekleri doğrudan bozma, tahrip etme, yahut şekillerini kullanmak suretiyle muhtevalarını istenen biçimde değiştirme, kültürlere sızma ve nüfuz etme, sempati yaratma hedeflerine dönüktür. Geleneklerin imkânlarından yararlanılamayacak hiçbir saha düşünemiyorum. Bu durum, sadece sözlü ortam gelenekleri için değil, yazılı ortam gelenekleri için de câridir.

Bilim ve teknolojinin, haberleşme ağının dünyayı küçültmesine rağmen, her iki ortam gelenekleri, yeni durumlar karşısında, milletin ihtiyaçlarını karşılayacak nitelikte ya değişme ve gelişme gösterirler, yahut yeni ihtiyaçlara uygun yapıda gelenekler yaratırlar. Bu kabiliyete sahip gelenekler, ait oldukları milletleri tarih sahnesine çıktıkları zamandan günümüze ulaştırmıştır; bu kabiliyeti gösteremeyenler tarih mezarlığına gömülmüştür. Gelenekleri yaşatan ve geliştirenler, onları temsil edenler ve paylaşanlardır. Bu bakımdan, günümüz aydınına, gençlerine de sorumluluklar düşmektedir. Geleneklerimizi öğrenmek, araştırmak, özelliklerini tesbit etmek, gelişmelerini sağlayıcı çalışmalar yapmak, onları öğretmek, önlerini açmak, bugünkü neslin gelecektekilere borcudur.

**Soru: 1) Geçmişten günümüze geleneklerin değişim ve dönüşüm sürecinin milletlerin tarih sahnesinde kalıcılığına etkisi ne olmuştur? Önceki öğrenmelerinizden ve toplumsal yaşantınızdan faydalanarak metindeki fikirlerle bağlantı kurunuz.**

* **Cevap**: Gelenekler değişip gelişirse milletler ayakta kalır, değişime uyum sağlayamayan milletler ise tarih sahnesinden silinir.

**Soru: 2) Bilim ve teknolojinin etkisiyle değişen geleneklerin gelecekte hangi biçimlerde görülebileceğine yönelik tahminlerinizi yazınız.**

* **Cevap**: Gelecekte gelenekler dijital ortamda, sosyal medyada, sanal kutlamalar ve çevrim içi paylaşımlar şeklinde görülebilir.

**Soru: 3) Metinde “geleneklerin bozulması veya değiştirilmesi” üzerine yapılan çalışmaların asıl amacının ne olduğuna dair çıkarımlarınızı yazınız.**

* **Cevap**: Asıl amaç, milletlerin kültürlerine nüfuz ederek onları yönlendirmek, değiştirmek ve zayıflatmaktır.

**Soru: 4) Sözlü ve yazılı geleneklerin değişim ve dönüşüme karşı dirençlerini karşılaştırarak hangi geleneğin değişim ve dönüşüme daha açık olduğunu nedenleriyle yazınız.**

* **Cevap**: Sözlü gelenekler daha hızlı değişime açıktır çünkü kuşaktan kuşağa aktarılırken farklılaşır; yazılı gelenekler ise kayıtlı oldukları için daha dirençlidir.

**Soru: 5) Sözlü gelenek unsurlarının korunmasında gençlere düşen sorumlulukları değerlendirerek bu sorumluluklar hakkındaki görüşlerinizi gerekçeleriyle ifade ediniz.**

* **Cevap**: Gençler gelenekleri öğrenmeli, araştırmalı, paylaşmalı ve yaşatmalıdır. Çünkü geleceğe aktarıp sürdürmek onların sorumluluğudur.

**10. Sınıf Meb Yayınları Türk Dili ve Edebiyatı Ders Kitabı Sayfa 80**