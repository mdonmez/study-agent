## 10. Sınıf Türk Dili ve Edebiyatı Ders Kitabı Cevapları Meb Yayınları Sayfa 114

**KALDIRIMLAR**

Sokaktayım, kimsesiz bir sokak ortasında;  
 Yürüyorum, arkama bakmadan yürüyorum.  
 Yolumun karanlığa saplanan noktasında,  
 Sanki beni bekleyen bir hayal görüyorum .

Kara gökler kül rengi bulutlarla kapanık;  
 Evlerin bacasını kolluyor yıldırımlar.  
 İn cin uykuda, yalnız iki yoldaş uyanık;  
 Biri benim, biri de serseri kaldırımlar.

İçimde damla damla bir korku birikiyor;  
 Sanıyorum, her sokak başını kesmiş devler …  
 Üstüme camlarını, hep simsiyah, dikiyor;  
 Gözüne mil çekilmiş bir ama gibi evler.

Kaldırımlar, çilekeş yalnızların annesi;  
 Kaldırımlar, içimde yaşamış bir insandır.  
 Kaldırımlar, duyulur, ses kesilince sesi;  
 Kaldırımlar, içimde kıvrılan bir lisandır.

Bana düşmez can vermek, yumuşak bir kucakta;  
 Ben bu kaldırımların emzirdiği çocuğum!  
 Aman, sabah olmasın, bu karanlık sokakta;  
 Bu karanlık sokakta bitmesin yolculuğum!

Ben gideyim, yol gitsin, ben gideyim, yol gitsin;  
 İki yanımdan aksın bir sel gibi fenerler.  
 Tak, tak, ayak sesimi aç köpekler işitsin;  
 Yolumun zafer takı, gölgeden taş kemerler.

Ne sabahı göreyim, ne sabah görüneyim;  
 Gündüzler size kalsın, verin karanlıkları!  
 lslak bir yorgan gibi, sımsıkı bürüneyim;  
 Örtün, üstüme örtün, serin karanlıkları .

Uzanıverse gövdem, taşlara boydan boya;  
 Alsa buz gibi taşlar alnımdan bu ateşi .  
 Dalıp, sokaklar kadar esrarlı bir uykuya,  
 Ölse, kaldırımların kara sevdalı eşi …

* **Cevap**: **Bu sayfada soru bulunmamaktadır.**

**10. Sınıf Meb Yayınları Türk Dili ve Edebiyatı Ders Kitabı Sayfa 114**