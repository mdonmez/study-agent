## 10. Sınıf Türk Dili ve Edebiyatı Ders Kitabı Cevapları Meb Yayınları Sayfa 158

**DEVLET ANA**

Kerim Çelebi, kaldığı yerden okudu:  
 — “Onu gördüm ki, Ahilerden kiminin kitabı hiç yok. Kitap olmayınca aktan kara, eğriden doğru ayrılmaz. Kiminin kitabı var, yazan kısa yazmış, ‘Az olsun öz olsun’ derken anlaşılmaza düşmüş. Diledim ki, Ahilik töresi derlensin. Rum ülkesinde, âdemoğlu, Türkçe söyleyip bilişir. Türk diliyle yazılsın ki, köylü kentli okuyup okutup anlasın. ‘Duymadım bilmem’ demeye özrü kalmasın. Yel gibi estim, yol gibi tozdum, Pirler kitabını bulmak için… Miskin canım üzüldü, dizlerimin gücü kesildi. Ol görüp ele getiremedim. Umudumu yitirmekliğime bir şey kalmadıydı ki, bir gün Halep çarşısında, bir derbeder Hindiye dervişine çattım. ‘Ahilik yolu töresidir bu defter’ diye bağırmaktan boğazında tükürük kalmamış… Dönüp bakan yok… Seğirttim gördüm ki, bunca yıldır aradığım kitap… ‘Kaça?’ dedim, ‘Üç akça’ dedi. Anladım ki değerini bilmez. Hemen verip aldım, oturup yazdım bileğim durana kadar… Ahilik yolu bilinmeklik için… sorusunun karşılığı verilebilmek için… Umuttur ki, bundan geri yitirilmeye! Erbabı kuşağına sokup gezdire Ey ihvanlar, ey yoldaşlar, ey dostlar, yiğitlik yönelmektir, Ahilik başlamaktır ve de Ahi Babalık gerçeğe ulaşmaktır. Aslında üçü birdir, ayrılık gayrılık yok! Şöyle biline ki, Ahilikte miras yürümez, babanın kazandığı oğula geçmez ve de herkesin kendi kazanması kanundur. Ama kazanmak kolay, tutmak çetin… Yüz yıl çabaladın, kazandın, bir gün şaştın, yaramazı işledin, gitti gider.”  
 (…)  
 Şöyle bil ki, ahilik ince yoldur ve de çetin yoldur ve de gayet sarp yoldur. Yüreğine, bileğine güvenmeyen girmemek gerekir. Çünkü yüceleyim derken batağa batmak vardır. Yolumuz anlatmaklık yoludur ve de inanmaklık yoludur ve de tutmaklık yoludur. Töreleri tutmaya gücün yeter mi? Yüreğin ne demekte?  
 — Beliii…  
 — Sınavlanmaya da beli mi?  
 — Beliii…  
 — Beli dedin, günah gitti bizden… Yallah bismillah! De bakalım, Ahiliğin açığı kaçtır?  
 — Dörttür.  
 — Say gelsin!  
 — Eli, yüzü, gönlü, sofrası…

**Soru: 1) Devlet Ana metninin hangi bilim dallarıyla ilişkili olduğunu düşünüyorsunuz?**

**Soru: 2) Devlet Ana metni hangi tarihî ve kültürel unsurları yansıtmaktadır? Metinden örnekler vererek açıklayınız.**

**10. Sınıf Meb Yayınları Türk Dili ve Edebiyatı Ders Kitabı Sayfa 158**