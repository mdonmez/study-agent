## 10. Sınıf Türk Dili ve Edebiyatı Ders Kitabı Cevapları Meb Yayınları Sayfa 206

**Performans Görevi**

Adı: Türk Destanları  
 Amacı: Türk destanlarıyla ilgili bir sunum hazırlayıp sunabilme  
 Süresi: 4 ders saati

**Soru: Bu performans görevinde sizlerden okuduğunuz, incelediğiniz destandan hareketle Türk destanlarıyla ilgili bir sunum hazırlayıp sunmanız beklenmektedir. Performans göreviniz için sınıf dışında hazırlık yapınız. Aşağıdaki yönergeleri takip ederek performans görevinizi yapınız.**

**HAZIRLIK AŞAMASI**

• Okuyacağınız, inceleyeceğiniz bir Türk destanı belirleyiniz.  
 • Okuduğunuz, incelediğiniz destandan yararlanarak Türk destanlarıyla ilgili konuşma yapmak amacıyla nasıl bir içerik oluşturacağınıza karar veriniz.  
 • Amacınıza uygun bir konuşma yapmak için tür, yöntem ve tekniklerden birini belirleyiniz.  
 • Konuşma stratejinizi planlayınız.  
 • Etkili bir konuşma yapabilmek için çevre ve şartlar açısından uygun bir ortam hazırlayınız. İletişimde ortaya çıkabilecek engelleri (aşırı heyecan, teknolojik araçların arızası vb.) öngörüp bu engellere yönelik tedbirler alınız.

**PLANLAMA AŞAMASI**

• Destan türü hakkında önceki bilgileriniz ile konuşma konunuzla ilgili araştırmalardan elde ettiğiniz bilgiler arasında amacınıza uygun bağlantılar kurunuz.  
 • Konuşmanızın giriş, gelişme ve sonuç bölümlerini tasarlayınız.  
 • Konuşmanızda vurgulamak istediğiniz ana düşünceye ve öne çıkarmak istediğiniz iletilere karar veriniz.  
 • Okuduğunuz, incelediğiniz farklı destanların iletileri arasında karşılaştırma yapmak isterseniz karşılaştırma yargılarınızı tasarlayınız.  
 • Konuşmanızda ele alacağınız destanın gelişimine yönelik araştırma yapınız ve konuşma metninizi hazırlayınız.  
 • Konuşmanızı planlarken ele alacağınız konuya ve hedef kitlenize uygun dil kullanmaya özen gösteriniz.  
 • Konuşmanızda beden dili ve söz varlığını etkin bir şekilde kullanabilmek için planlama yapınız.  
 • Sunumunuzu görsel ve işitsel öğelerle zenginleştiriniz.  
 • Hazırladığınız plan taslağını arkadaşlarınızla paylaşınız ve aldığınız geri bildirimler doğrultusunda planınıza son hâlini veriniz.

**SUNUM AŞAMASI**

• Türk destanlarıyla ilgili hazırladığınız konuşmanıza planınıza uygun ve dikkat çekici bir girişle başlayınız.  
 • Görüşlerinizi ifade ederken tanımlama, açıklama, benzetme gibi düşünceyi geliştirme yollarına başvurunuz.  
 • Konuşmanızı etkili kılmak için isteğe bağlı olarak çeşitli metinlerden alıntı yapınız, ilgili görsellerden faydalanınız.

**10. Sınıf Meb Yayınları Türk Dili ve Edebiyatı Ders Kitabı Sayfa 206**