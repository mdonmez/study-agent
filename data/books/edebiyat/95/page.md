## 10. Sınıf Türk Dili ve Edebiyatı Ders Kitabı Cevapları Meb Yayınları Sayfa 95

**Karşılaştıralım**

**Soru: Aşağıda günümüz Türkçesiyle de verilen Su Kasidesini okuyunuz. Gazel ile Su Kasidesini tablodaki ölçütlere göre karşılaştırınız.**

**SU KASÎDESİ**

1. Saçma ey göz eşkden gönlümdeki odlara su Kim bu denlü dutuşan odlara kılmaz çâre su  
 2. Âb-gûndur günbed-i devvâr rengi bilmezem Yâ muhît olmış gözümden günbed-i devvâra su  
 3. Zevk-ı tîğunaan aceb yon olsa gönlüm çâk çâk Kim mürûr ilen bırağur rahneler dîvâra su  
 4. Vehm ilen söyler dil-i mecrûh peykânun sözin İhtiyât ilen içer her kimde olsa yara su  
 5. Suya virsün bâğ-bân gül-zârı zahmet çekmesün Bir gül açılmaz yüzün tek virse min gül-zâra su  
 6. Ohşadabilmez gubârını muharrir hattuna Hâme tek bahmahdan inse gözlerine kara su  
 7. Ârızun yâdıyla nem-nâk olsa müjgânum n’ola Zayi olmaz gül temennâsıyla virmek hâra su (…)  
 12. Su yolın ol kûydan toprağ olup dutsam gerek Çün rakîbümdür dahi ol kûya koyman vara su  
 13. Dest-bûsı ârzûsıyla ger ölsem dostlar Kûze eylen toprağum sunun anunla yâra su (…)  
 21. Dostı ger zehr-i mâr içse olur âb-ı hayât Hasmı su içse döner elbette zehr-i mâra su  
 22. Eylemiş her katreden min bahr-ı rahmet mevc-hîz El sunup urgaç vuzû içün gül-i ruhsâra su  
 23. Hâk-i pâyine yetem dir ömrlerdür muttasıl Başını daşdan daşa urup gezer âvâre su

**GÜNÜMÜZ TÜRKÇESİYLE**

1. Ey göz, gönlümdeki ateşlere gözyaşından su saçma çünkü bu kadar tutuşmuş/yanmış ateşe su çare olmaz.  
 2. Gökyüzünün rengi [gerçekten] su renginde midir? Yoksa gözümden akan yaşlar gökyüzünü kapladı [da bu yüzden mi öyle görüyorum?]  
 3. Göniüm, kılıcının [darbelerinin verdiği] zevkten parça parça olsa şaşılacak ne var! Zira su, duvara [çarpa çarpa] zamanla yarıklar açar, izler bırakır.  
 4. Yaralı gönül/kırgın kalp, sevgilinin kirpiğinin [bakışının] sözünü/anlattıklarını korku ve endişe ile söyler. Tıpkı yarası olan kimsenin suyu dikkatli ve tedbirli içmesi gibi.  
 5. Bahçıvan, gül bahçesini suya versin [boşuna] zahmete girmesin. Bin gül bahçesini sulasa, senin yüzün gibi bir tane bile gül açılmaz.  
 6. Yazar/hattat, [kâğıda bakmaktan] gözlerine kalem gibi kara su inse de ince toz [gibi olan yazılarını] senin hattına [yüz hattına/ayva tüylerine] benzetemez.  
 7. Kirpiklerim, senin yanaklarını hatırlamakla/anmakla ıslansa şaşacak ne var? Gülü murad ederek dikene su vermek boşa gitmez. (…)  
 12. Toprak olup suyun yolunu kesmek ve o semte varmasını engellemek isterim. Çünkü [o] rakibimdir, suyun onun semtine gitmesine izin vermeyin.  
 13. Dostlar, eğer onun elini öpmek arzusuyla ölürsem; [kabrîmin/bedenimin] toprağımdan bir testi yapın ve onunla sevgiliye su ikram edin. (…)  
 21. [Hz. Peygamberin] dostu olanlar yılan zehri içse, o zehir ölümsüzlük suyuna döner. Düşmanı olanlar da su içse, o su yılan zehrine döner.  
 22. [Hz. Peygamber] abdest almak için elini uzatıp gül yüzüne su vurduğunda, [dökülen] her bir damladan bin rahmet denizi dalgalanmıştır.  
 23. Su, [Hz. Peygamberin] ayağının toprağına varmak için ömrü boyunca başını taştan taşa vurarak avare gezer [durur].

* **Cevap**: **Bu etkinliğin cevabı diğer sayfadadır. (Bkz. sayfa 96)**

**10. Sınıf Meb Yayınları Türk Dili ve Edebiyatı Ders Kitabı Sayfa 95**