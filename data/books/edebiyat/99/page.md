## 10. Sınıf Türk Dili ve Edebiyatı Ders Kitabı Cevapları Meb Yayınları Sayfa 99

**KOŞMA**

Ezel katipleri tahrır edince  
 Benim ikbalimi kara yazmışlar  
 Aşığı ma’şCığa tasvır edince  
 Beni bir vefasız yare yazmışlar

Aşık olup rah-ı aşkı gezenler  
 Defter-i uşşaka derdi yazanlar  
 Kıssa-i aşk içre namım kazanlar  
 HCıb namımız cevher-bare yazmışlar

Kuranlar bezm-i aşkın dolabın  
 Çekmişler dilberin cevrin itabın  
 Yazanlar Ferhat Mecnun kitabın  
 Emrahı da bir kenara yazmışlar

**ANNE**

İyiliğe, güzelliğe çağırır sesin  
 Dünyayı tanıdığım ilk günden beri anne!  
 Her derdime devaydı senin tatlı nefesin  
 Unuttururdun bana gamı, kederi, anne!

En aziz hatırası en sevimli çağımın  
 Yüzünde gölgesi var gül yüzlü bayrağımın,  
 “ANA VATAN” demişler adına toprağımın,  
 Sen vatanlaştırırsın bastığın yeri anne!

Gözlerinde taptaze bir bahadır dört mevsim,  
 Senin sıcak bağrında kışlarımı yaz ettim.  
 Ayağının altına Cennet’i sermiş Rabbim .  
 Anne! Büyük Allah’ın büyük eseri Anne!

**VATAN SEVGİSİNİ İÇTEN DUYANLAR**

Vatan sevgisini içten duyanlar  
 Sıtkı ile çalışır benimseyerek  
 Milletine ulusuna uyanlar  
 Demez neme lazım neyime gerek

Her ferdin hakkı var bizimdir vatan  
 Babamız dedemiz döktüler al kan  
 Hudut boylarında can verip yatan  
 Saygile anarız şehit diyerek

Vatan aşkı ile çalışan kafa  
 Muhakkak erişir öndeki safa  
 Tesir nüfuz olur her bir tarafa  
 Herkes onu büyük tanır severek

Olmak istiyorsan dünyada mesut  
 Hakka halka yarayacak bir iş tut  
 Çalıştır oğlunu kızını okut  
 İnsan olmak için okumak gerek

Vatan bizim ülke bizim el bizim  
 Emin ol ki her çalışan kol bizim  
 Ayyıldızlı bayrak bizim mal bizim  
 Söyle Veysel öğünerek överek

**KAR**

Kardır yağan üstümüze geceden,  
 Yağmurlu, karanlık bir düşünceden,  
 Ormanın uğultusuyla birlikte  
 Ve dörtnala, dümdüz bir mavilikte  
 Kar yağıyor üstümüze, inceden.

Sesin nerde kaldı, her günkü sesin,  
 Unutulmuş güzel şarkılar için  
 Bu kar gecesinde uzaktan, yoldan,  
 Rüzgar gibi ta eski Anadolu’dan  
 Sesin nerde kaldı? Kar içindesin!

Ne sabahtır bu mavilik, ne akşam!  
 Uyandırmayın beni, uyanamam.  
 Kaybolmuş sevdiklerimiz aşkına,  
 Allah aşkına, gök, deniz aşkına  
 Yağsın kar üstümüze buram buram …

Buğulandıkça yüzü her aynanın  
 Beyaz dokusunda bu saf rüyanın  
 Göğe uzanır -tek, tenha- bir kamış  
 Sırf unutmak için, unutmak ey kış!  
 Büyük yalnızlığını dünyanın.

* **Cevap**: **Bu etkinliğin cevabı diğer sayfadadır. (Bkz. sayfa 100)**

**10. Sınıf Meb Yayınları Türk Dili ve Edebiyatı Ders Kitabı Sayfa 99**