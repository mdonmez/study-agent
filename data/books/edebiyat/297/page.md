## 10. Sınıf Türk Dili ve Edebiyatı Ders Kitabı Cevapları Meb Yayınları Sayfa 297

**Karşılaştıralım**

**Soru: Dinlediğiniz/izlediğiniz Kaç Yerinden adlı metin ile aşağıdaki metni tabloda verilen ölçütlere göre karşılaştırınız. Tablonun sonundaki sorulan cevaplayınız (Tabloda boş bırakılan bölümlere kendi ölçüt ve değerlendirmenizi yazınız.).**

**SAKARYA**

Cephenin karargâhı gizli tutulduğundan, nereye gideceğimi bilmiyordum. Mallı İstasyonunda trenden indim. Bana cepheye gitmekte olan bir genç yüzbaşı refakat ediyordu.  
 Şimdi artık Ankara’dan Sarıköy’e kadar küçük bir saha Türklerin elinde kalmıştı. Kömür hemen hiç yok gibiydi. Hemen yalnız askerlerin ihtiyacı için kullanılan trenler odunla işliyordu. Vagonlar hep üçüncü ve çok eskiydiler. Oturacak yerler hep tahta, pencereler kırıktı. Her yer tahtakurusuyla doluydu. Her istasyonda orduya katılacak olanlar geliyor, istasyonda, kadınlar arkalarından koşuşarak ağlıyorlardı. Dişsiz bir ihtiyar kadının açık ağzından çıkan iniltileri hâlâ duyar gibiydim. Trendeki erkekler birbirleriyle konuşuyor, nereii olduklarını soruyorlardı. İçlerindeki büyük kudrete rağmen, pek de ümitli görünmüyorlardı. Ümidi, yalnız, tanınmamış, genç zabitten alabiliyordunuz. Evet, bu, ateşle imtihanın son safhasıydı. Mallı’ya gelmeden önceki istasyondayken ay doğdu. Sol tarafta gayet muntazam küçük bir süvari birliği gidiyordu. At nallarının akisleri kulağımıza geliyordu. İki adam, benim kırık pencereye tırmanarak, ellerini uzattılar:  
 — Ne istiyorsunuz, hemşeriler, diye sorduğum zaman:  
 — Biz Nâzım Bey’in fırkasındanız, senin elini öpmeye geldik, diyorlar.  
 İkisi de elimi öptükten sonra, ben de onlara başarı diliyorum. Bir çaresini bulup şehit Nâzım’a askerlerinin bu sonsuz muhabbetini bildirmek isterdim.

**10. Sınıf Meb Yayınları Türk Dili ve Edebiyatı Ders Kitabı Sayfa 297**