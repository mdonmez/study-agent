## 10. Sınıf Matematik Ders Kitabı Cevapları Meb Yayınları Sayfa 360

Matematiğin farklı disiplinleri arasında bir köprü oluşturan analitik geometri, geometriyi cebirsel ifadelerle birleştirerek matematik tarihinde çığır açan bir alan olarak öne çıkar. Analitik geometrinin temellerini atan ve bu alana katkılarıyla bilim dünyasında iz bırakan çalışmaları ile Ömer Hayyam, Rene Descartes (Röne Dekart) ve Pierre de Fermat (Pier dö Ferma) isimleri öne çıkmaktadır. Onların vizyonları ve yenilikçi yaklaşımları yalnızca matematik tarihinde değil bilimsel düşüncenin gelişiminde de derin bir etki bırakmıştır.  
 Ömer Hayyam (1048-1 131)  
 İslam dünyasının önemli matematikçilerinden ve düşünürlerinden biri olarak analitik geometri ile ilgili önemli çalışmalar yapmıştır. Özellikle cebirsel denklemlerin geometrik çözümleri üzerine çalışmaları, analitik geometri alanına önemli bir katkı sağlamıştır. Ömer Hayyam (Görsel 6.1), ikinci ve üçüncü dereceden cebirse! denklemleri çözmek için geometrik yöntemler geliştirmiştir. Risale fil Cebr ve’l Mukabele (Cebir ve Mukabele Risalesi) cebirsel denklemler ve geometrik çözümler üzerine en önemli çalışmasıdır. Bulduğu yöntemler analitik geometrinin teme! ilkelerinden biri olarak kabul edilir. Hayyam üçüncü dereceden denklemlerin bir kısmını bir konik kesitle yani parabol, hiperbol veya çember gibi geometrik figürlerle ifade ederek çözümler üretmiştir. Ömer Hayyam’ın analitik geometriyle ilgili çalışmaları,  
 Descartes ve Fermat gibi daha sonraki dönemlerde yaşamış Batılı bilim insanlarının geliştirdiği modern analitik geometrinin temel taşlarından biri olmuştur. Cebirsel denklemleri geometrik şekillerle çözme fikri, bugün analitik geometride kullanılan yöntemlerin başlangıcını oluşturmaktadır. Hayyam’ın çalışmaları, İslam dünyasındaki matematiğin zirve noktalarından birini temsil eder ve bilim tarihindeki önemini korumaktadır.  
 Rene Descartes (1596-1650)  
 Rene Descartes (Görsel 6.2), Fransız bir filozof, matematikçi ve bilim insanıdır. Modern analitik geometrinin kurucusu olarak kabul edilir. Descartes, Ta Geometrie” adlı eserinde, düzlemdeki herhangi bir noktanın konumunun bir koordinat sistemi ile belirlenebileceğini ve bu noktalar arasındaki ilişkilerin cebirsel denklemlerle ifade edilebileceğini ortaya koymuştur. Bu yaklaşım, modern analitik geometri için teme! teşkil etmiştir. Descartes, bugün “Kartezyen koordinat sistemi” olarak bilinen ve düzlemdeki herhangi bir noktayı (x, y) koordinatları ile tanımlayan sistemi geliştirmiştir. Bu sistem sayesinde, düzlemdeki noktalar, eğriler ve diğer geometrik şekiller cebirsel denklemlerle ifade edilebilir hâle gelmiştir. Bu, geometrik problemlerin cebirsel yöntemlerle çözülmesini mümkün kılmıştır.  
 Pierre de Fermat (1607-1665)  
 Pierre de Fermat (Görsel 6.3), Fransız bir avukat ve amatör matematikçidir. Fer- mat’nm analitik geometriye katkıları Descartes ile paralel bir dönemde gerçekleşmiş ve bu iki matematikçinin çalışmaları analitik geometriyi geliştirirken birbirlerini tamamlamıştır. Fermat analitik geometri alanında çalışırken herhangi bir eğrinin denklemini bir koordinat sistemi kullanarak ifade edilebileceğini ortaya koymuştur. Descartes gibi Fermat da düzlemdeki eğrilerin cebirsel denklemlerle temsil edilebileceğini göstermiştir. Fermat’nın yaklaşımı, genellikle “eğrilerin analizi” olarak adlandırılır ve eğrilerin davranışını incelemek için cebirse! yöntemlerin kullanımını içerir. Fermat, eğrilerin minimum ve maksimum noktalarının bulunması konusuna da önemli katkılarda bulunmuştur.  
 Ömer Hayyam, Descartes ve Fermat’nın çalışmaları, analitik geometriye önemli katkılarda bulunmuş ve matematiksel analizde geometrinin cebirle ifade edilmesine yönelik yaklaşımlar geliştirmiştir. Hayyam’ın cebir ve geometrinin ilişkisini ortaya koyması, Descartes’ın modern analitik geometrinin temelini atan Kartezyen koordinat sistemi ve Fermat’nın eğrilerin analizi konusundaki çalışmaları, günümüz analitik geometrisinin gelişimini büyük ölçüde etkilemiştir. Bu matematikçilerin ortaya koyduğu fikirler, modern matematik ve bilimde  
 önemli bir yer tutmaktadır.

* **Cevap**: **Bu sayfada soru bulunmamaktadır.**

**10. Sınıf Meb Yayınları Matematik Ders Kitabı Sayfa 360**