## 10. Sınıf Coğrafya Ders Kitabı Cevapları Meb Yayınları Sayfa 79

Su döngüsü sürecinde yamaçlardan inen sel sularının bir kısmı yer altına sızarken bir kısmı ise belirli bir yatak içinde akan akarsuları oluşturur. Hem yer altı suları hem de akarsular aşındırma ve biriktirme süreçlerine devam ederek çeşitli yer şekillerinin oluşmasında rol oynarlar. Afta rsuların Yeryüzünü Şekillendirmesi: Yamaçlardaki küçük kanallarda akan derelerden onlarca metre genişlikte büyük yataklar içinde akan nehirlere kadar çeşitli büyüklükteki akarsular hem aşındırma hem biriktirme yaparak yeryüzünün şekillenmesinde önemli rol oynar. Akarsular, suyun hem fiziksel hem de kimyasal etkisiyle içinde aktığı yatağın tabanı ve kenarlarından aşındırma yapar. Yataktan kopardıkları malzemeyi taşıyarak erozyona neden olurlar (Görsel 3.21). Akarsuyun aşındırma gücünü su kütlesinin miktarı (debi), akış hızı, taşıdığı yük miktarı, bölgenin yağış ve buharlaşma koşulları, yükseltisi, eğimi, kayaç yapısı, bitki örtüsü gibi faktörler belirler.

Akarsu aşındırması üç şekilde gerçekleşir. Akarsular yatağını derine, yana ve ağız kısmından kaynağa doğru olacak şekilde geriye doğru aşındırırlar. Yatağını kaynaktan ağıza doğru akabileceği en düşük eğim seviyesine indirip taban seviyesine yaklaştırdıklarında denge profiline ulaşırlar (Görsel 3.22). Akarsuyun taban seviyesi; akarsu denize dökülüyorsa deniz seviyesi, göle dökülüyorsa gölün seviyesidir.

* **Cevap**: **Bu sayfada soru bulunmamaktadır.**

**10. Sınıf Meb Yayınları Coğrafya Ders Kitabı Sayfa 79**