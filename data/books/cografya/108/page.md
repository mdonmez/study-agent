## 10. Sınıf Coğrafya Ders Kitabı Cevapları Meb Yayınları Sayfa 108

**Soru: 1-3. soruları aşağıda verilen bilgi ve haritalara göre cevaplayınız.**

Hindistan, yaklaşık 90 milyon yıl önce Güney Yarım Küredeki Avustralya yakınlarında bulunan büyük bir ada durumundaydı. Yaklaşık 80 milyon yıl önce kuzeye doğru ilerlemeye başlayan Hindistan’ın 40 ila 50 milyon yıl önce kuzeyde bulunan Asya ana karasına çarpmasıyla ilerlemesi yavaşladı. Bu çarpma sonucunda günümüzde dünyanın en yüksek sıradağları olan Himalaya Dağları yükselmeye başladı. Aşağıdaki görseller Hindistan karasının son 80 milyonluk süreçte değişen konumunu, hareketin yönünü, bu hareket sonucu meydana gelen değişim ve oluşumları göstermektedir.

**Soru: 1) Hindistan karasının son 80 milyon yılda kuzeye doğru hareketi sonucunda gerçekleşen değişimler nelerdir?**

* **Cevap**: Hindistan karası kuzeye doğru ilerleyerek Asya ile çarpışmış, bu çarpışma sonucunda Himalaya Dağları yükselmiştir.

**Soru: 2) Bu değişimin gerçekleşmesine sebep olan etkenler neler olabilir?**

* **Cevap**: Bu değişimin sebebi levha tektoniği ve mantodaki konveksiyonel akıntıların Hindistan levhasını kuzeye doğru itmesidir.

**Soru: 3) Himalaya Dağları’nın oluşumunda Hindistan karasının gerçekleştirdiği hareketin nasıl bir etkisi olabilir?**

* **Cevap**: Hindistan karasının Avrasya levhasıyla çarpışması sonucu kıvrılma ve yükselme hareketleri gerçekleşmiş, böylece Himalaya Dağları oluşmuştur.

**10. Sınıf Meb Yayınları Coğrafya Ders Kitabı Sayfa 108**