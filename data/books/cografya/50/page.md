## 10. Sınıf Coğrafya Ders Kitabı Cevapları Meb Yayınları Sayfa 50

**LEVHA HAREKETLERİ**

Yer kabuğunu oluşturan levhaların bir kısmı okyanus tabanını oluşturan Pasifik Levhası ve Nazka Levhası gibi okyanusal levhalardır, bir kısmı ise üzerinde kıtaların yer aldığı Avrasya Levhası ve Afrika Levhası gibi kıtasal levhalardır.

Levhaları birbirinden ayıran sınırlar; Dünya’nın tektonik olarak en aktif, levha hareketlerine bağlı olarak meydana gelen olay ve oluşumların en fazla gerçekleştiği bölgelerdir. Tektonik hareketler; volkanizma, orojenez (dağ oluşumu) ve deprem meydana gelmesine neden olur. Bu olaylar yeryüzündeki dağ ve tepe gibi yükseltiler, çukurluklar, deniz tabanları, denizlerdeki derin çukurlar gibi yer şekillerinin oluşumunu sağladığı gibi bitki ve hayvanların yeryüzünde dağılışı ile iklim sistemlerini de etkilemektedir. Levha tektoniği kuramına göre levhalar; ayrılma(uzaklaşma), yanal kayma (transform) ve yaklaşma (çarpışma) şeklinde hareketler gerçekleştirmektedir (Harita 3.1).

**Ayrılma (Uzaklaşma)**

A. Levhaların ayrılma süreci, önce bir yer kabuğu levhasının mantodaki konveksiyonel akıntıların etkisi sonucunda kırılmasıyla başlar (Görsel 3.1). Kırılan parçaların ters yönde uzaklaşmaya başlamasıyla devam eder. Afrika’nın doğusundaki rift hattı bunun bir örneğidir (Harita 3.2).

* **Cevap**: **Bu sayfada soru bulunmamaktadır.**

**10. Sınıf Meb Yayınları Coğrafya Ders Kitabı Sayfa 50**