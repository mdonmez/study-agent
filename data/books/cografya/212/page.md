## 10. Sınıf Coğrafya Ders Kitabı Cevapları Meb Yayınları Sayfa 212

**TÜRK DÜNYASINDA DİL VE İLETİŞİM**

Türk dünyasının en önemli ortak kültürel özelliği Türk dilidir. Avrupa’da Balkan Yarımadasından Moğolistan’a kadar çok geniş bir bölgede konuşulan Türkçe, birçok ülkede 300 milyona yakın insanın dilidir. Konargöçer Türk kültüründe daha çok sözlü edebiyat gelişmiştir. Kahramanlık destanları, hikayeler, masallar, fıkralar, maniler ve atasözleri dilden dile nesilden nesile aktarılmıştır. Türkçe ilk yazılı metinler, Türkistan’da bulunan 7 ve 8. yüzyıla ait çeşitli yazıtlardır. Konargöçer Türk kültürü döneminde Türkler genelde runik adı da verilen Türk alfabesini kullanırken Uygurlar Soğud alfabesinden dönüştürdükleri Uygur alfabesini kullanmışlardır. 8. yüzyıl Göktürk döneminde dikilmiş Orhun Yazıtları o dönemden kalma en önemli yazılı kaynaklardır (Görsel 7.10).

Türklerin büyük oranda yerleşik hayata geçmesi ve İslam’ı kabul etmesiyle beraber yazılı edebiyat gelişmiştir. Bu dönemde İslam’ın da etkisiyle 20. yüzyıla kadar büyük oranda Arap alfabesi kullanılmıştır. Devlet ve toplum hayatında yazının kullanımının artması edebiyatın gelişimini sürdürmesini sağlamıştır. Dede Korkut Hikâyeleri, Kaşgarlı Mahmut’un Divanu Lügati’t-Türk’ü, Yusuf Has Hacip’in Kutadgu Bilig’i, Yüknekli Edip Ahmet’in Atabetü’I Hakayık’ı Türklerin İslamiyet’i kabul ettiği ilk dönemlerin başlıca yazılı edebiyat eserleridir.  
 1928’den sonra Türkiye ve 1983’te kurulan KKTC Latin alfabesini kullanırken Azerbaycan, Kazakistan, Kırgızistan, Türkmenistan, Özbekistan Sovyetler Birliği’ndeyken ve bağımsızlık sonrası ilk dönemlerinde Kiril alfabesi kullanmışlardır. Bu durum Türk dünyasında iletişim bakımından sıkıntılar oluşturmuştur. Bu nedenle, Türk dünyasında farklı alfabelerin kullanılmasıyla ortaya çıkan iletişim sorunlarını ortadan kaldırmak amacıyla ortak bir alfabe kullanımı fikri ortaya atılmıştır. 2024 yılında Türk Devletler Teşkilatı bünyesinde Latin alfabesi temelinde ortak bir Türk alfabesi oluşturulması çalışmaları yapılmış ve ortak alfabe kullanılması kararı alınmıştır (Görsel 7.11).

* **Cevap**: **Bu sayfada soru bulunmamaktadır.**

**10. Sınıf Meb Yayınları Coğrafya Ders Kitabı Sayfa 212**