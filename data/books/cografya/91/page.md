## 10. Sınıf Coğrafya Ders Kitabı Cevapları Meb Yayınları Sayfa 91

**AŞINIM VE BİRİKİM SÜREÇLERİNDE RÜZGARLARIN ETKİSİ**

Aşınma, taşınma ve birikme süreçleriyle yeryüzünün şekillenmesini sağlayan dış etkenlerden biri de rüzgârlardır. Rüzgârlar, bitki örtüsünün olmadığı veya zayıf olduğu kurak çöl bölgeleri ile yarı kurak step ve kıyı bölgelerinde şekillendirici bir dış etkendir. Kurak ve yarı kurak bölgeler dünya kara alanlarının yaklaşık %30’luk önemli bir kısmını kaplamaktadır. Kurak ve yarı kurak bölgelerde geçici akarsular ve sel suları da şekillendirici dış etkenler olsa da bu bölgelerdeki hâkim şekillendirici dış etken rüzgârdır.

Rüzgâr aşındırması iki şekilde gerçekleşir. Birincisi süpürme (deflasyon) adı verilen ve rüzgârın hava hareketinin gücüyle yerdeki malzemeleri sürüklemesiyle gerçekleşen aşınmadır. Süpürme etkisi yaşanan yerlerde küçük taneler sürüklendikten sonra geride kaba taneli iri malzemelerden oluşan, çöl kaldırımı adı verilen bir örtü bırakır (Görsel 3.29). Eğimi az bölgelerde süpürme etkisiyle birkaç metre derinliğinde, yüzlerce metre genişlikte tava adı verilen çukurlar da oluşur.

Rüzgâr aşındırmasının ikinci şekli ise rüzgârın taşıdığı ince tanelerin kaya veya diğer yüzeyleri âdeta bombardıman etmesiyle gerçekleşen aşındırmadır ki buna da yüzey aşındırması (abrazyon) adı verilir. Rüzgâr, abrazyon etkisiyle kayaları oyar veya cilalar. Rüzgârın yatay tabakalarda yaptığı aşındırma ile rüzgâra paralel yönde uzanan oluklar ve bunlar arasındaki sırtlar şeklinde oluşan yardang ile rüzgârın zemine yakın yumuşak tabakaları alttan oyması sonucu oluşan mantar görünümlü mantar kaya abrazyon etkisiyle oluşan başlıca yer şekilleridir (Görsel 3.30-3.31).

* **Cevap**: **Bu sayfada soru bulunmamaktadır.**

**10. Sınıf Meb Yayınları Coğrafya Ders Kitabı Sayfa 91**