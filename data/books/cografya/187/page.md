## 10. Sınıf Coğrafya Ders Kitabı Cevapları Meb Yayınları Sayfa 187

Bir diğer çalışma ise yapısal olmayan riskleri azaltmaktır. Yapısal olmayan elemanlar; yer değiştirme eğilimlerinden dolayı depremde maddi kayıplara, yaralanmalara ve hatta ölümlere neden olabilir. Yapısal olmayan elemanlardan kaynaklanan bu tehlike ve risklere yapısal olmayan riskler adı verilmektedir.  
 Yapısal olmayan ve deprem anında risk oluşturan elemanlar binaların içindeki büyük, yüksek, ağır ve tekerleği olan eşyalar ile raflardaki çeşitli malzemelerdir. Deprem anında bu eşyalarda yaşanan devrilme ve düşmeler büyük zararlara yol açmaktadır. Bu konuda alınacak basit önlemler büyük miktarda can ve mal kaybının önüne geçmektedir. Büyük eşyaların duvarlara sağlam bir şekilde sabitlenmesi, açık raflarda ağır ve sert cisimlerin bulundurulmaması, yatakların ve koltukların pencerelerin önüne konulmaması alınabilecek basit tedbirlerden bazılarıdır (Görsel 6. 10).  
 Bir bölgede afetlerden korunma uygulamalarındaki temel belirleyici etken mekânın özellikleridir. Mekânın coğrafi özellikleri, yerleşmenin mimari durumu, binaların yapısı gibi özellikler başlıca mekânsal özelliklerdir.

**Gelecek Derse Hazırlık**

**Soru: Bir sonraki derste yapacağınız “Afetlerden Korunma Uygulamaları” etkinliği için öğretmen rehberliğinde heterojen gruplar oluşturarak ders öncesi aşağıdaki çatışmaları yapınız.**

**Soru: 1) Yaşadığınız yerde gerçekleşme riski yüksek olan afet türünün ne olduğunu ve bu afetten korunmaya yönelik dünyada geliştirilen uygulamaların amacını belirleyiniz.**

**Soru: 2) Belirlediğiniz afetten korunma uygulamaları hakkında bilgi toplayınız. Bu süreçte genel ağ, kütüphane vb. kaynaklardan yararlanabilirsiniz.**

**Soru: 3) Topladığınız bilgileri amaca uygun olarak düzenleyiniz.**

**10. Sınıf Meb Yayınları Coğrafya Ders Kitabı Sayfa 187**