## 10. Sınıf Coğrafya Ders Kitabı Cevapları Meb Yayınları Sayfa 113

**Soru: 14-16. soruları aşağıda verilen bilgi ve görsellere göre cevaplayınız.**

Yarı kurak karasal iklimin yaşandığı Orta Anadolu’da büyük oranda volkanik tüflerle oluşmuş Nevşehir Platosunda, kayaçların ayrışması ve aşınmayla meydana gelen peribacaları ile kırgıbayırlar bulunmaktadır. Aşağıda Nevşehir Platosu’nda oluşan peribacaları ve kırgıbayırlara ait görseller ile bu yer şekillerinin oluşumuna ait açıklamalar verilmiştir.

Sel sularının tüf, kil, marn gibi malzemelerden oluşmuş arazideki yamaçları aşındırmasıyla oluşmuş kırgıbayırlar.

Üstte ignimbirit ve bazalt gibi daha dirençli kaya tabakası, altta volkanik tüflerin bulunduğu yamaçların aşınmasıyla oluşmuş peribacaları.

**Soru: 14) Kırgıbayır ile peribacasının oluşumunda hangi iç ve dış etkenlerin etkili olduğu söylenebilir?**

* **Cevap**: Her ikisinin oluşumunda volkanik faaliyetler sonucu ortaya çıkan tüfler (iç etken) ve bunların sel suları, yağmur, rüzgâr gibi dış kuvvetlerle aşındırılması etkilidir.

**Soru: 15) Verilen görsellere göre kırgıbayır ile peribacası arasında oluşum özellikleri açısından ne tür bir fark vardır?**

* **Cevap**: Kırgıbayırlar, sel sularının tüf, kil ve marn gibi kolay aşınan kayaçları yararak oluşturduğu yarıntılardır. Peribacaları ise üstte sert (bazalt, ignimbirit) tabaka, altta yumuşak (tüf) tabaka bulunmasıyla farklı dirençlerin etkisiyle sütun şeklinde oluşmuştur.

**Soru: 16) Kırgıbayır ile peribacasının oluşum sürecinde kayaç özellikleri nasıl bir etkiye sahiptir? Kayaçların aşınmaya karşı direnci bakımından açıklayınız.**

* **Cevap**: Kayaçların aşınmaya karşı direnci büyük rol oynar. Kırgıbayırda tamamen zayıf kayaçların kolayca aşınması söz konusudur, peribacasında ise sert kayaçlar yumuşak kayaçları koruyarak sütun biçimli şekillerin oluşmasına neden olur.

**10. Sınıf Meb Yayınları Coğrafya Ders Kitabı Sayfa 113**