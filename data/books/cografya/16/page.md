## 10. Sınıf Coğrafya Ders Kitabı Cevapları Meb Yayınları Sayfa 16

**BAŞLARKEN**

**Soru: Aşağıda verilen Abdurrahim Karakoç’un Anadolu Sevgisi şiirini okuyarak soruları cevaplayınız.**

Sen bizim dağları bilmezsin gülüm,  
 Hele boz dumanlar çekilsin de gör.  
 Her haftası bayram, her günü düğün;  
 Hele yaylalara çıkılsın da gör.

Bilmezsin ovalar nasıldır bizde;  
 Kağnılar yollarda yoncalar dizde…  
 Saydıklarım damla değil denizde,  
 Hele bir ekinler ekilsin de gör.

Görmedin sen bizim mavi suları,  
 Karlar eriyince kırar yuları…  
 Köpük olur beyaz, sel olur sarı;  
 Hele taştan taşa dökülsün de gör.

Sen bizim köyleri görmedin ki hiç…  
 Yolları toz, çamur, evleri kerpiç  
 O kirli kabukta o en temiz iç;  
 Hele bir yakından bakılsın da gör.

Anlamaz, bilmezsin sen bizim halkı;  
 Sevgiyi bulasın yakına gel ki. ..  
 Kalıplar gerçeği göstermez belki,  
 Gönül perdeleri sökülsün de gör.

**Soru: 1) Okuduğunuz şiirde şair hangi mekânsal ögelere yer vermiştir?**

* **Cevap**: Şair; dağ, ova, yayla, köy, yol, su ve ekinlere yer vermiştir.

**Soru: 2) Şiirde geçen mekânsal ögelerden hangileri coğrafya biliminin hangi bölümleriyle ilişkilendirilebilir?**

* **Cevap**: Dağ, ova ve yayla → fiziki coğrafya; köy, yol ve halk → beşeri coğrafya; ekinler → ekonomik coğrafya ile ilişkilidir.

**Soru: 3) Edebi metinlerde coğrafi kavramların kullanılması, coğrafya öğrenimine nasıl bir katkı sağlar?**

* **Cevap**: Coğrafi kavramlar edebi metinlerde kullanıldığında, öğrenilen bilgiler somutlaşır ve akılda daha kolay kalır.

**10. Sınıf Meb Yayınları Coğrafya Ders Kitabı Sayfa 16**