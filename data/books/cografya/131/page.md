## 10. Sınıf Coğrafya Ders Kitabı Cevapları Meb Yayınları Sayfa 131

**TİCARET FONKSİYONU**

Ekonomik kazanç elde etmek amacıyla ürünlerin alınıp satılması sürecini kapsayan faaliyetlerdir. Ticaret fonksiyonu ön planda olan yerleşmelerden bazıları; New York (ABD), Hong Kong (Çin), Marsilya (Fransa), Hamburg (Almanya), Ataşehir (İstanbul), İnegöl’dür (Bursa) (Görse/ 4.11).

**YÖNETİM FONKSİYONU**

Ülkelerin yönetimiyle ilgili idare birimlerinde (meclis, bakanlıklar vb.) yürütülen idari işlerdir. Bu fonksiyona sahip yerleşmeler, genellikle ülkelerin başkentidir. Washington [Vaşingtın (ABD)], Londra (İngiltere), Tokyo (Japonya), Moskova (Rusya Federasyonu) ve Ankara bu fonksiyona örnek yerleşmelerden bazılarıdır. Türkiye’de kamu hizmetlerinin her yere ulaştırılabilmesi amacıyla idari fonksiyona sahip birimler oluşturulmuştur. Bunlar merkezî yönetim ve yerel (mahallî) yönetim olarak ikiye ayrılır. Merkezî yönetim başkent ve taşra olmak üzere iki bölümden oluşur. Ankara, Türkiye’nin merkezî yönetiminin idari başkenti iken il ve ilçeler merkezî yönetimin taşra teşkilatlarıdır (Görse/ 4.12). İller, merkezî yönetimin temel örgütlenme birimi olup yönetim sistemi içerisinde en büyük idari birimdir. İlçeler ise il yönetiminin bir alt kademesindeki idari birimlerdir. Yerel yönetim birimleri il özel idaresi, belediyeler ve köylerdir. Yerel yönetim birimleri, yerleşmede yaşayan seçmenler tarafından seçilerek oluşturulmuş yönetim birimleridir. Bunlardan en küçük yerel yönetim birimi köydür. Köy; cami, okul, otlak, yaylak, baltalık gibi ortak malları bulunan; evlerin toplu veya dağınık olduğu, nüfusu iki binden az olan yerleşmelerdir.

**SAĞLIK FONKSİYONU**

Toplumun sağlık düzeyini yükseltmek, geliştirmek ve sürdürebilmek amacıyla yapılan çalışmalardır. Paris (Fransa), Barcelona [Barselona (İspanya)], Afyonkarahisar, İstanbul, İzmir, Antalya, Adana, Ankara sağlık fonksiyonuyla öne çıkan yerleşmelerden bazılarıdır (Görsel 4.13).

* **Cevap**: **Bu sayfada soru bulunmamaktadır.**

**10. Sınıf Meb Yayınları Coğrafya Ders Kitabı Sayfa 131**