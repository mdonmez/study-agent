## 10. Sınıf Coğrafya Ders Kitabı Cevapları Meb Yayınları Sayfa 81

Akarsuların belirli bir kısmında bir dönem aşındırmanın, bir dönem biriktirmenin bir dönemde ise hem aşındırma hem de biriktirmenin gerçekleşebildiği gözlemlenmektedir. Bu durum bölgede zaman içinde farklı yer şekillerinin oluşmasına ve sonra da bunların ortadan kalkmasına neden olmaktadır. Bu etkinin en iyi gözlendiği yer şekillerinin başında vadiler gelir. Vadiler; akarsuların yataklarını kazmaları ve derinleştirmeleriyle meydana gelen, genellikle içinde suyun aktığı ve yatak adı verilen bir kanal ile bu yatağın iki tarafında suları yatağa yönlendiren terasların yer aldığı yamaçlardan oluşan yer şekilleridir.

1. Bir akarsu vadisi ilk evrelerde taban seviyesinden oldukça yüksektedir. Bu evrede akarsuyun akış hızı ve aşındırma gücü yüksektir. Dolayısıyla bu evrede aşındırma etkili olur, dar vc derin vadiler oluşur.

2. Akarsu vadisi, taban seviyesine yaklaştığında akarsuyun akış hızı ve aşındırma gücü azalır. Derine aşındırma yavaşlar, yana aşındırmanın etkisi artar. Buna bağlı olarak vadi tabanı genişlemeye başlar. Diğer taraftan akarsu, genişlettiği vadi tabanında birikimler yapar ve menderes adı verilen büklümler yaparak akmaya başlar. Akış hızı yavaşlayan akarsu, kendi yatağının içinde bir kıyıdan aşındırma yapıp aşındırdığı malzemeyi yatağın diğer kıyısına biriktirmek suretiyle menderesleri oluşturan büklümleri daha da büyütür.

3. Vadinin iyice genişlemesiyle zamanla tabanı akarsuların taşıyıp biriktirdiği alüvyonla kaplanır ve akarsuyun debisinin arttığı dönemlerde yatağından taştığı geniş, düzlük bir vadi tabanı oluşur. Böylece vadi gelişim süreci tamamlanmış olur.

4. İklim değişikliği veya arazide tektonik yükselmeler gibi değişimler taban seviyesinin değişmesine neden olur. Bu durum akarsuyun akış hızının tekrar artmasına yol açar ve süreç yeniden başlar. Akarsu kendi oluşturduğu tabanda derine aşındırmayla yeni bir vadi açar. Bu durumda gömük menderes adı verilen yer şekli meydana gelir. Eski vadi tabanının bir kısmı yeni vadinin kenarlarında taraça (seki) adı verilen basamaklar oluşturur. Bu olayın birkaç kez tekrar ettiği vadilerdeki yamaçlarda birkaç kat taraça oluştuğu gözlemlenir.

* **Cevap**: **Bu sayfada soru bulunmamaktadır.**

**10. Sınıf Meb Yayınları Coğrafya Ders Kitabı Sayfa 81**