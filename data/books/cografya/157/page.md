## 10. Sınıf Coğrafya Ders Kitabı Cevapları Meb Yayınları Sayfa 157

**5.3. TÜRKİYE EKONOMİSİNİN SEKTÖREL DAĞILIMI**

Birinci Dünya Savaşı sonrası işgalci güçlere karşı vermiş olduğu Millî Mücadele sonucunda 1923 yılında bağımsızlığını tüm dünyaya ilan eden Türkiye’nin ilk ekonomi politikaları, İzmir İktisat Kongresi’yle şekillenmiştir. Kongreyle birlikte Türkiye liberal bir ekonomi modeli belirlemiştir. Kongrenin hemen ardından imzalanan Lozan Antlaşması’nın ticari hükümleri de Türkiye ekonomisinin şekillenmesinde belirleyici bir unsur olmuştur. 1929 yılında yaşanan ve dünya genelinde etkisini hissettiren Dünya Ekonomik Bunalımı ve İkinci Dünya Savaşı, Türkiye’de ekonomik alanda devletçi politikaların uygu!anmas!na sebep olmuştur İkinci Dünya Savaşı sonrası Türkiye liberal ekonomi politikalarına yeniden geçiş yapmıştır. Türkiye ekonomisi 1980’Ii yıllardan itibaren ihracat odaklı yeni bir ekonomi modeline geçmiştir. Türkiye ekonomisinde yaşanan değişimler yıllar itibarıyla çalışan nüfusun ekonomik faaliyet kollarına dağılımı yüzdesinde de etkisini göstermiştir. Nitekim 1990 yılında çalışan nüfusun %46,8’i birincil, %20,3’i ikincil ve %32,9’u üçüncül sektörde çalışmakta iken 2018 yılında çalışan nüfusun %18,4’ü birincil, 26,7’si ikincil ve %54,9’u üçüncül sektörde çalışmaktaydı. 2024 verilerine göre ise Türkiye’de çalışan nüfusun %14,8’i birincil, %27,3’ü ikincil ve %57,9’u üçüncül sektörde çalışmaktadır (Grafik 5.3).

**Gelecek Derse Hazırlık**

**Soru: Bir sonraki derste “Ekonomik Sektörlerin Türkiye Ekonomisindeki Yeri ve Önemi” etkinliği için ders öncesi aşağıdaki çalışmaları yapınız.**

**Soru: 1) Ekonomik sektörlerin Türkiye ekonomisindeki yeri ile ilgili oluşturacağınız tablo, grafik şekil ve/veya diyagramın amacını belirleyiniz.**

**Soru: 2) Belirlediğiniz amaca uygun oluşturacağınız tablo, grafik, şekil ve/veya diyagramları hazırlarken kullanacağınız (cetvel, pergel, boya kalemi vb.) araç gereçleri temin ediniz.**

**Soru: 3) Tablo, grafik, şekil ve/veya diyagramın hazırlanması sürecinde Türkiye’de ekonomik sektörlerin istihdam ve gayrisafi yurt içi hasıladaki yerine ilişkin ihtiyaç duyulan verileri Türkiye İstatistik Kurumunun (TÜİK) genel ağ adresinden temin ediniz.**

**Soru: 4) Temin ettiğiniz verileri tasnif ederek sınıflandırınız.**

**10. Sınıf Meb Yayınları Coğrafya Ders Kitabı Sayfa 157**