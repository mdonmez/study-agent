## 10. Sınıf Coğrafya Ders Kitabı Cevapları Meb Yayınları Sayfa 148

**Üçüncül Sektördeki Ekonomik Faaliyetler**

Üçüncül sektördeki ekonomik faaliyetler; ticaret, eğitim, sağlık, güvenlik, hukuk, büro, finans, ulaşım, iletişim, turizm gibi hizmetleri kapsar. İnsan gücüne duyulan ihtiyacın fazla olması nedeniyle pek çok ülkede, hizmet sektörü olarak da ifade edilen üçüncül sektördeki ekonomik faaliyetlerde çok sayıda insan çalışmaktadır. Bu sektörde yer alan başlıca meslekler; öğretmen, doktor, polis, savcı, avukat, memur, satış elemanı, şoför, otel ve banka çalışanlarıdır.

**TİCARET**  
 Ürünlerin ekonomik kazanç elde etmek amacıyla alınıp satılması sürecini kapsayan faaliyetlerdir. Alışveriş merkezlerinde, semt pazarlarında, küçük dükkânlarda yapılan ticaret günümüzde yaygınlaşan genel ağ kullanımıyla birlikte e-ticaret ismiyle de yapılmaktadır (Görsel 5. 7).

**EĞİTİM, SAĞLIK, GÜVENLİK, HUKUK VE BÜRO HİZMETLERİ**  
 İnsanların günlük hayatlarında ihtiyaç duyduğu alanlarla ilgili hizmetlerdir. Bu hizmet sınıfındaki- lerin başlıcaları; öğretmen, doktor, hemşire, sağlık memuru, polis, hâkim, savcı, avukat, din görevlisi, sekreter, memur gibi ünvanlara sahip kişilerdir (Görsel 5.8).

**FİNANS**  
 Finans; bankacılık, sigortacılık, borsa gibi alanlardaki iş ve işlemleri kapsayan süreçleri ifade eder. Uluslararası ticaretin artmasıyla birlikte herhangi bir şirketin hisseleri borsa aracığıyla farklı ülkelerdeki yatırımcılar tarafından satın alınabilmektedir. Güçlü ve güvenilir bir finans sistemine sahip ülkeler, diğer ülkelere göre daha fazla yatırım çekebilmektedir (Görsel 5.9).

* **Cevap**: **Bu sayfada soru bulunmamaktadır.**

**10. Sınıf Meb Yayınları Coğrafya Ders Kitabı Sayfa 148**