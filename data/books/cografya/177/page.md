## 10. Sınıf Coğrafya Ders Kitabı Cevapları Meb Yayınları Sayfa 177

**ÖZETİ**  
 2004 yılından beri Potenza, hem kendi kurumsal sorumlulukları kapsamında hem de ilgili belediyelere destek ve koordinasyon sağlayarak afet risk azaltma politika ve faaliyetlerinin gerçekleştirilmesinde önemli bir rol oynamıştır.  
 Potenza, afet risk azaltmaya yönelik olarak bugüne kadar hayata geçirdiği tüm politika ve faaliyetlerde çok paydaşlı ve topluluk odaklı bir yaklaşım benimseyerek farkj) kesimleri temsil eden kurum ve grupların dâhil edildiği bir süreç izlemiştir.  
 Geçtiğimiz 10 yıl içerisinde gerçekleştirdiği iyi yönetim uygulamalarından faydalanan Potenza; çevresel sürdürülebilirlik, bölgesel güvenlik ve iklim değişimi politikalarını yapısal olarak birleştirerek bölgesel kalkınmayı amaçlayan #weResilient (viRizılyent) stratejisinin çerçevesini oluşturmuştur.  
 2013 yılında ise bölgesel yönetim konusunu ele alıp yön gösteren önemli bir belge niteliğinde olan Ana Bölgesel Koordinasyon Planı’nın kamuya sunulmasıyla birlikte strateji açısından önemli bir kilometre taşı aşılmıştır.  
 Söz konusu plan, ihtiyaçların analiz edilmesi ve yerel yönetim kararlarının geniş bir kalkınma bakış açısıyla yönlendirilmesini amaçlayan yapısal bir araç özelliği taşımaktadır.  
 Potenza, toplulukların dirençli olma gerekliliğini de içeren sürdürülebilir kalkınma politikalarını şehir planlama süreçlerine entegre etmek amacıyla yerel topluluklara ve özellikle belediyelere yönelik olarak desteğe ve iş birliğine dayalı bir yaklaşım sergilemektedir.

Söz konusu çalışmanın gerçekleştirilebilmesi için bulunması gayet kolay olan yalnızca birkaç unsura ihtiyaç duyulmaktadır: resmî makamlar, topluluklar ve vatandaşlar arasında sağlam ve zaman içinde pekiştirilmiş ilişkiler, strateji ve hedefler açısından ortak bir vizyon, faaliyetlerin düzenli takibini sağlamak amacıyla topluluklara sahiplenme duygusunu aşılayacak bir aşağıdan yukarıya yaklaşımı.

Resilient stratejisinin uygulanması kapsamındaki çalışmaların çoğu, farklı toplumsal grupları ve vatandaşları bölge ve kentlerde sürdürülebilir ve dirençli gelişme sağlamaya yönelik kurumsal karar alma süreçlerinde yetkili kılmayı ve bu süreçlere dâhil etmeyi amaçlayan karmaşık bir toplumsal katılım sistemi oluşturmaya odaklanmıştır. Bu amaca ulaşmak için başlıca gruplarla sorunları ve olası çözümleri tartışıp ele almak için oluşturulan daimî platformlar da dâhil olmak üzere çok sayıda faaliyet başlatılmış ve yürütülmüştür. Sürece tüm toplumun farklı kesimlerini (kadınlar, yaşlılar, gençler, engelliler, göçmenler vs.) temsil eden gruplar katılmıştır. Bunlar sayı ve nitelik açısından ilgi duyulan grupların başında gelmektedir. Bu gruplar hakkında bilgi edinilmesi risk ve afetler açısından önemli bir avantaj sağlayabilir. Bu toplumsal kesimlerin katkılarından tüm kurum ve topluluklar güvenli ve sürdürülebilir bölgesel politikaların geliştirilmesi için faydalanabilir.

* **Cevap**: **Bu sayfada soru bulunmamaktadır.**

**10. Sınıf Meb Yayınları Coğrafya Ders Kitabı Sayfa 177**