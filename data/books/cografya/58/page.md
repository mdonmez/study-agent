## 10. Sınıf Coğrafya Ders Kitabı Cevapları Meb Yayınları Sayfa 58

**LEVHA HAREKETLERİ VE VOLKANİZMA**

Volkanizma; yer kabuğunun derinliklerinde bulunan magmanın (erimiş kayaçlar), gazların ve diğer malzemelerin yüzeye veya yüzeye yakın bir noktaya ulaşma sürecidir. Volkanizma, Dünya’nın tektonik yapısına bağlı olarak meydana gelen olaylardandır ve yeryüzünün şekillenmesinde önemli rol oynar. Volkanik bölgelerdeki püskürme ve patlamalar tehlikeli doğa olaylarından biridir. Buna karşın volkanik araziler; metal türü madenlere, mineral yönünden zengin topraklara, sıcak su kaynaklarına sahip olması gibi nedenlerle insan yaşamı için çekici alanlardır. Volkanik faaliyetler, oluşum yerine göre yüzey ve derinlik volkanizması olmak üzere ikiye ayrılır.

Yüzey Vo/kanizması: Magmanın, levha sınırlarındaki kırık hatları veya levhaların iç kesimlerindeki zayıf noktalardan yüzeye çıkmasıdır. Volkanik faaliyet genelde bir püskürme şeklinde gerçekleşir. Volkanik püskürme ile lav, büyük hacimde gaz ve piroklastik malzemeler (tüt, kül, parçalanmış kaya, lav bombaları) açığa çıkar. Yüzey volkanizması sonucu volkan konileri, volkanlarda püskürmenin gerçekleştiği ağız kısımlarında oluşan krater ve kaldera çukurları, tüt platoları, yer altından patlamayla gaz çıkışı yaşanan yerlerde oluşan maar çukuru gibi oluşumlar meydana gelir. Yüzey volkanizması genelde iki farklı şekilde gerçekleşir. Bunlar: Merkezi Püskürme: Magmadan gelen lavların ve piroklastik malzemelerin bir noktadan yüzeye çıkmasıdır. Merkezî püskürme sonucu genelde üç farklı türde volkan konisi oluşur. Bunlar tabakalı volkan (stratovolkan), kalkan volkan ve tüf konisidir.

**Tabakalı Volkan (Stratovolkan)**

Akışkanlığı daha az lavlar ve piroklastik malzemenin tabakalar hâlinde üst üste yığılmasıyla oluşan, tabanı dar, dik yamaçlı ve binlerce metre yüksekliğe ulaşabilen volkan konileridir (Görsel 3.11). Japonya’daki Fuji Dağı, İtalya’daki Etna ve Vezüv Dağları bu tür volkanların örneklerindendir.

* **Cevap**: **Bu sayfada soru bulunmamaktadır.**

**10. Sınıf Meb Yayınları Coğrafya Ders Kitabı Sayfa 58**