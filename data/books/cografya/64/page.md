## 10. Sınıf Coğrafya Ders Kitabı Cevapları Meb Yayınları Sayfa 64

**LEVHA HAREKETLERİ VE DEPREMLER**

Tektonik hareketlerin yeryüzündeki önemli etkilerinden biri depremlerdir. Magmadaki konveksiyonel akıntılar, yer kabuğunu oluşturan levhaları hareket etmeye zorlar. Hareket eden levhaların temas ettiği fay hatları boyunca oluşan sürtünme kuvveti levhaların hareketine engel olur.

Levhalar arasındaki hareketi engelleyen sürtünme kuvveti aşılırsa enerji boşalması meydana gelir ve ani bir hareket gerçekleşir. Gerçekleşen hareket sonucunda ortaya çıkan enerji, deprem dalgası olarak yayılırken yer kabuğunda sarsıntılara ve kırılmalara neden olur. Yeryüzünde meydana gelen doğal nedenli bu sarsıntılara deprem adı verilir. Depremler; normal, ters ve doğrultu atımlı fayların bulunduğu yer kabuğunun zayıf arazilerinde meydana gelir (Görsel 3.16).

Yer kabuğunda depreme neden olan ilk hareketin başladığı odak noktasına depremin iç merkezi adı verilir. Yeryüzünde depremin odak noktasının üzerine denk gelen yere de dış merkez adı verilir. Dış merkez, depremin en fazla hissedildiği ve etkilerinin en çok görüldüğü yerdir (Görsel 3.17).

* **Cevap**: **Bu sayfada soru bulunmamaktadır.**

**10. Sınıf Meb Yayınları Coğrafya Ders Kitabı Sayfa 64**