## 10. Sınıf Coğrafya Ders Kitabı Cevapları Meb Yayınları Sayfa 210

Türkler 9. yüzyıldan itibaren bir taraftan İslamiyet’i kabul etmeye başlarken diğer taraftan bozkır bölgelerinden iklimi daha ılıman olan ve tarım yapılabilen Turfan Havzası, Maveraünnehir, Afganistan, Horasan gibi bölgelere göç etmeye ve buralarda yavaş yavaş yerleşik hayata geçmeye başlamıştı. 12. yüzyıla gelindiğinde Türkistan ve Ortadoğu’daki Türklerin büyük kısmı İslamiyet’i kabul etmişti. Türkistan’da İslamiyet’in yayılmasında Pîr-i Türkistan olarak bilinen Hace (Hoca) Ahmet Yesevi başta olmak üzere Horasan erenlerinin büyük rolü olmuştur (Görsel 7.6). Amelde İmam-ı Azam Ebu Hanife, itikatta İmam-ı Maturidi’nin öğretilerini esas alan Hoca Ahmet Yesevi’nin öğrencileri Anadolu’ya kadar gelip Türk-İslam kültürünün gelişmesine büyük katkı sağlamıştır.

10-12. yüzyıllarda Türk devletleri Karahanlılar ve Selçukluların hâkim olduğu İslam dünyası bilim ve sanatın merkezi olmuştur. İslam ülkeleri bu dönemde barış ve hoşgörünün hâkim olduğu, üretim ve ticaretin geliştiği dünyanın en zengin ülkeleri hâline gelmiştir. Bu dönemde İbni Sina, Biruni, Farabi, Ömer Hayyam, Cezeri gibi büyük bilim adamları yetişmiş; medeniyetin gelişmesinde öncü olmuşlardır.  
 Türkler İslamiyet’i kabul ettikten sonra yerleşik hayata geçtikleri yerlerde önce cami ve gelen yerleşimcilere yardım etmek için de tekkeler inşa etmişlerdir. Camiler, bünyesinde öğrencilerin eğitim gördüğü birimler ile yoksullara yardım yapılan imaretlerin  
 de bulunduğu külliye adı verilen çok amaçlı yapılar hâline getirilmiştir. Türklerin yaptığı biri bir sanat eseri olan camiler Türk kültürünün en önemli maddi unsurlarındandır (Görsel 7. 7).

Temelleri 11 ve 12. yüzyıllarda atılmış olan Türk-ls- lam kültürü, 14. yüzyıldan itibaren Anadolu ve Balkan yarımadasında hâkim kültür olmuştur. Osmanlı Devleti döneminde Anadolu ve Balkanlar Türk-lslam kültürünün merkezi hâline gelmiştir. Şehirleri, kapalı çarşıları, kervansarayları, camileri, hanları, hamamları, köprüleri, vakıf ve imaretleriyle kendine has bir mimari tarzı olan büyük bir medeniyet ortaya çıkmıştır (Görsel 7.8).

* **Cevap**: **Bu sayfada soru bulunmamaktadır.**

**10. Sınıf Meb Yayınları Coğrafya Ders Kitabı Sayfa 210**