## 10. Sınıf Coğrafya Ders Kitabı Cevapları Meb Yayınları Sayfa 80

Akarsular, bir taraftan yamaçları aşındırıp alçaltırken diğer taraftan taşıdığı malzemeleri çukurlara biriktirmek suretiyle çok uzun bir süreç sonunda arazinin düzleşmesini sağlar (Görsel 3.23). Bu uzun süreç boyunca önce çeşitli aşındırma ve biriktirme şekilleri oluşur, sonra da bunların büyük kısmı ortadan kalkar.

Akarsu aşındırmasıyla ortaya çıkan en önemli yer şekillerinden biri platodur. Plato, akarsuların derin vadiler açarak parçaladığı, çevresine göre yüksek, düzlük ya da hafif engebeli alanlardır (Görsel 3.24). Platolar oluştuğu arazinin jeolojik yapısına göre lav platosu, tüf platosu, yatay uzanışlı tabaka platosu, karstik plato gibi isimler alır. Akarsu vadileriyle yarılmış plato alanlarında aşındırma süreci devam eder. İlerleyen zamanda arazi aşındığı için giderek alçalır. Akarsu aşındırmasının son evresinde peneplen adı verilen, taban seviyesine yakın yükseltide düz veya az dalgalı aşınım yüzeyleri oluşur.

* **Cevap**: **Bu sayfada soru bulunmamaktadır.**

**10. Sınıf Meb Yayınları Coğrafya Ders Kitabı Sayfa 80**