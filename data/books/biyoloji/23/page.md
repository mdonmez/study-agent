## 10. Sınıf Biyoloji Ders Kitabı Cevapları Meb Yayınları Sayfa 23

**Fotosentez**

Bazı canlılar ihtiyaç duydukları enerjiyi kendileri üretirken, bazı canlılarda bu enerji ortamdan alman besinlerden sağlanır. Besinlerin içerisine enerji nasıl aktarılmaktadır ve canlılar tarafından tüketilen besinler nasıl sentezlenmektedir? Yeryüzündeki birçok canlı için gerekli olan enerjinin kaynağı güneştir (Görsel 1.5).Güneş enerjisinin canlılar için kullanılır hâle dönüşmesi fotosentez ile gerçekleştirilir.

Canlılarda ışık enerjisi kullanılarak karbondioksit, su gibi inorganik maddelerden organik madde sentezlenmesine fotosentez adı verilir. Mor kükürt bakterileri, siyanobakteriler gibi fotosentetik bakteriler; öglena, alg gibi protistler ile bitkiler (tam parazit bitkiler hariç) fotosentez yapan canlılardır. Organik madde sentezi sırasında enerjisini ışıktan sağlayan bu canlılara fotoototrof canlılar denir.  
 Yeryüzündeki canlıların büyük bir kısmında enerji ihtiyacının karşılanması için doğrudan ya da dolaylı olarak fotosenteze ihtiyaç duyulur. Heterotrof canlılarda besin ihtiyacı, ototroflardan ya da diğer heterotroflardan karşılanır. Dolayısıyla fotosentez, ekosistemlerde besin ve enerji akışının temelini oluşturan biyolojik bir olaydır.

Bitkilerde fotosentez için gerekli olan su ve mineraller bitkilerin kökleri aracılığıyla topraktan alınır. Bitkilerdeki C02 ihtiyacı ise atmosferden ya da oksijenli solunum sırasında bitkilerin ürettiği C02 kullanılarak karşılanır. Fotosentez sonucu oluşan 02in fazlası atmosfere verilir. Fotosentez, yalnızca karasal ortamlarda değil su ekosistemlerinde de gerçekleşir. Okyanuslarda, denizlerde, göllerde ve akarsularda yaşayan algler ve siyanobakteriler bu sucul ortamlarda fotosentez yaparak enerji ve organik maddeler üretir. Bu sucul fotosentetik organizmalar, su ekosistemlerinin enerji ve besin zincirinin ilk halkasını oluşturur.

* **Cevap**: **Bu sayfada soru bulunmamaktadır.**

**10. Sınıf Meb Yayınları Biyoloji Ders Kitabı Sayfa 23**