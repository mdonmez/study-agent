## 10. Sınıf Biyoloji Ders Kitabı Cevapları Meb Yayınları Sayfa 74

Hücrede besinlerden enerji elde edilmesi ve enerjinin harcanması metabolik süreçlerin bir parçasıdır. Metabolizma, canlı organizmalarda yaşamın sürdürülebilmesi için gerçekleşen kimyasal reaksiyonların bütünüdür. Metabolik olaylar, anabolizma ve katabolizma olmak üzere iki şekilde gerçekleşir. Basit yapıdaki moleküllerin birleştirilerek daha karmaşık yapıdaki moleküllerin sen- tezlendiği metabolik yapım tepkimelerine anabolizma denir. Bitkilerin fotosentezle karbohidrat, protein, vitamin gibi organik besin sentezlemesi anabolik tepkime örneğidir. Büyük moleküllerden daha küçük moleküllerin oluşturulduğu yıkım tepkimelerine ise katabolizma denir. Sindirim ve solunum olayları katabolik tepkimelerdir.

**Farklı Besin Gruplarının Enerji Değerleri**

Enerji ihtiyacı süreklidir. Bu nedenle besin tüketiminin de yeterli ve dengeli olması gereklidir. Canlılığın devamı için gerekli olan enerji; besinlerle alınan karbohidratlar, yağlar ve proteinlerden sağlanır. Besinlerin çeşidine göre içerdikleri yağ, karbohidrat ve protein miktarları farklıdır. Besinlerin enerji değeri içerdikleri besin öğelerinin çeşitlerine ve miktarına göre değişiklik gösterir. Enerji, besinlerin hücresel solunumda oksijenle tepkimeye girerek ATP üretmesiyle açığa çıkar.

Yağlar, bol miktarda C-H bağı içeren moleküllerdir. Karbohidratların oksijen içeriği daha yüksektir ve C-H bağları daha azdır. Bu nedenle hücresel solunumda yağlar, karbohidratlara göre daha fazla oksijen kullanarak 2 kat daha fazla ATP üretir.

Besinlerden elde edilen enerji miktarı kalori olarak adlandırılır. Bir kilokalori (kcal) 1.000 kaloridir. Bir kalori, 1 gram (g) suyun sıcaklığını 1°C artırmak için gereken ısı enerjisi miktarıdır. Yiyecek paketlerinin üzerindeki “kalori” ibaresi kilokalori miktarını belirtir. Yiyecek paketlerinin üzerinde kilokalori yanında çoğu kez enerji ile ilgili olarak kilojul (kilojul = kJ) birlikte kullanılır. Bir jul 0,239 kilokaloriye, 1 kilokalori ise 4,184 jule eşittir.

* **Cevap**: **Bu sayfada soru bulunmamaktadır.**

**10. Sınıf Meb Yayınları Biyoloji Ders Kitabı Sayfa 74**