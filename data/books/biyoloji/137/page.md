## 10. Sınıf Biyoloji Ders Kitabı Cevapları Meb Yayınları Sayfa 137

**Azot Döngüsü**

Azot, canlı yaşamı için yapısal ve işlevsel öneme sahip temel elementlerden biridir. Canlılar için hayati önem taşıyan amino asit, nükleik asit, hormon, vitamin gibi moleküllerin yapısına katılır. Atmosferde gaz hâlinde bulunan azot havanın yaklaşık %78’ini oluşturur. Azotun atmosfer, toprak, su ve canlılar arasındaki dolaşımına azot döngüsü denir (Görsel 2.35).

Bitkilerde atmosferde bulunan azot doğrudan kullanılamaz, azotun bitkilerde kullanılabilmesi için amonyum ve nitrata çevrilmesi gerekir. Havadaki azot, toprakta ya da baklagillerin köklerinde bulunan nodüllerde yaşayan azot bağlayıcı bakterilerle (Görsel 2.36)toprağa bağlanır. Ayrıca atmosferde serbest hâlde bulunan azot gazı; yıldırım, şimşek gibi yüksek enerjili olayların etkisi ile toprağa geçer. Havadaki azot gazının organik bileşiklerin sen- tezlenmesinde kullanılan formlara dönüştürüldüğü bu iki olaya azot fiksasyonu denir. Bitkiler topraktan amonyum (NH4+) ve nitrat (N03‘) olarak aldıkları azotu, protein gibi önemli organik moleküllerin üretiminde kullanır.  
 Hayvanlarsa azot ihtiyaçlarını bitki ya da diğer hayvanlarla beslenme yoluyla elde eder. Bitki ve hayvanların ölümleri ya da metabolik faaliyetleri sonucu oluşan atıklardaki azotlu organik bileşikler; bakteri, mantar gibi ayrıştırıcı canlılar tarafından parçalanarak amonyak (NH3) ve amonyuma (NH4+) dönüştürülür. Amonyak, toprakta bulunan bakteriler tarafından önce nitrite (N02″) sonra nitrata dönüştürülür. Bu olaya nitrifikasyon denir.  
 Topraktaki nitrat ve nitrit tuzları bazı bakteriler tarafından azot gazına çevrilerek yeniden atmosfere verilir.  
 Azotun topraktan tekrar atmosfere geçmesini sağlayan bu olaya denitrifikasyon denir.

* **Cevap**: **Bu sayfada soru bulunmamaktadır.**

**10. Sınıf Meb Yayınları Biyoloji Ders Kitabı Sayfa 137**