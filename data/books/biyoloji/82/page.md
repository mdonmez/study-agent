## 10. Sınıf Biyoloji Ders Kitabı Cevapları Meb Yayınları Sayfa 82

**Sonuç**

(Işıksız ortamdaki deney düzeneği kontrol amacı ile yapılmıştır.)  
 • Işıksız ortamda test tüpünün içinde hava kabarcığı çıkışı olmadığı gözlemlenmiştir.  
 • Işıklı ortamdaki Elodea bitkisi yeterli miktarda ışık aldıktan bir süre sonra deney tüpünden hava kabarcıkları çıktığı ve tüpün üst kısmında gaz toplandığı gözlemlenmiştir.  
 • Işık kaynağının bitkiye olan uzaklığı değiştiğinde bitkiden çıkan kabarcık sayısı da değişmiştir.

**Soru: 16) Işıklı ortamdaki kapta kabarcık oluşumunun sebebi nedir?**

* **Cevap**: Işıklı ortamdaki kapta kabarcık oluşumunun sebebi fotosentez sürecidir. Bu sırada açığa çıkan oksijen gazı, test tüpü içinde birikir.

**Soru: 17) Işıklı ortamdaki test tüpünde biriken gazın adı nedir?**

* **Cevap**: Fotosentez sırasında açığa çıkan oksijendir.

**Soru: 18) Test tüpündeki gazı test etmek isteyen öğrenciler, yanan bir kibriti biriken gaza yaklaştırdıklarında kibrit alevinde parlama olduğunu görmüştür. Alevin parlamasının nedeni nedir?**

* **Cevap**: Tüpte biriken oksijen gazı yanmayı hızlandırır.

**Soru: 19) Elodea bitkisinin ışık kaynağına olan uzaklığı ile bitkinin çıkardığı kabarcık sayısı arasında nasıl bir ilişki vardır?**

* **Cevap**: Kabarcık çıkması elodea bitkisinin fotosentez yaptığını gösterir. Bitki ışık kaynağına yakın yere konulduğunda bitkinin yapraklarından daha fazla kabarcık çıktığı gözlenir. Bu da ışık miktarının artması ile bitkinin daha fazla fotosentez yaptığını gösterir.

**Soru: 20) Işık kaynağının uzaklaştırılmasının bitkinin çıkardığı kabarcık sayısı üzerindeki etkisi nedir?**

* **Cevap**: Işık kaynağı uzaklaştırıldıkça bitkinin çıkardığı kabarcık sayısı azalır. Bunun nedeni, ışık şiddetinin azalmış olmasıdır. Bu durumda, fotosentez hızı düşer ve daha az oksijen (kabarcık) üretilir.

**Soru: 21) Kabarcık çıktığı sırada bitkide hangi ürünler üretiliyor olabilir?**

* **Cevap**: Su ve karbondioksitten glikoz molekülleri üretilir, bu sırada oksijen gazı ortaya çıkar.

**10. Sınıf Meb Yayınları Biyoloji Ders Kitabı Sayfa 82**