## 10. Sınıf Biyoloji Ders Kitabı Cevapları Meb Yayınları Sayfa 84

**Soru: 24-25. soruları aşağıda verilen metinden yararlanarak cevaplayınız.**

Bilim tarihinde fotosentezi açıklayan pek çok çalışma bulunmaktadır. Ancak fotosentezle ilgili ilk çalışmanın 17. yüzyılda Van Helmont tarafından yapıldığı bilinmektedir. Van Helmont, 2,5 kg ağırlığındaki bir söğüt fidanını sadece sulayarak beş yıl boyunca gözlemlemiş ve deneylerinin sonucunda büyüyen fidanın ağırlığının artışını sağlayan faktörleri açıklamaya çalışmıştır. Fotosentez mekanizmasının henüz aydınlatılmadığı dönemde Helmont’un deneylerinden elde ettiği sonuç bugün geçerli olmasa da yapılan deneylerin yöntem olarak günümüzdeki deneylerle benzerlik göstermesi önemlidir.

**Soru: 24) Helmont’un deneyinin sonucunu yorumlayacak olsanız söğüt fidanının büyümesini nasıl açıklarsınız?**

* **Cevap**: Bitkinin gerçekleştirdiği fotosentez sonucunda ürettiği organik maddeler bitkinin büyümesini sağlamıştır.

**Soru: 25) Bilim tarihinde Helmont’un çalışmaları dışında fotosentezi açıklayan diğer çalışmalar nelerdir?**

* **Cevap**: Bilim tarihinde Helmont’un dışında Joseph Priestley fotosentez olarak bilinen olay sonucunda bitkilerin havaya oksijen verdiğini kanıtlamıştır. Jan Ingenhousz, deneylerinin sonucunda fotosentez için güneş ışığının gerektiğini ve bitkilerin yalnızca yeşil kısımlarının fotosentez yapabildiğini açıklamıştır. Robert Hill, fotosentezde 02in ışığa bağlı evrede oluştuğunu ve bunun kökeninin H2O olduğunu göstermiştir. Melvin Calvin ve arkadaşları fotosentezde gerçekleşen karbon metabolizmasını açıklamıştır.

**Soru: 26-27. soruları aşağıda verilen metinden yararlanarak cevaplayınız.**

Fotosentez için ışığın gerekli olduğunu kanıtlamak isteyen bir öğrenci aşağıdaki deneyi tasarlamıştır. Deneyde;  
 • Eşit büyüklükte ve aynı türden iki saksı bitkisi kullanılmıştır.  
 • Saksılardan biri 1 hafta boyunca tamamen karanlıkta, diğeri de aynı süre boyunca aydınlık ortamda tutulmuştur.  
 • Bitkiler ihtiyacına göre belirli aralıklarla ve eşit miktarda su ile sulanmıştır.  
 • Her iki bitki oda sıcaklığında tutulmuştur.

**Soru: 26) Deneyin sonucunda karanlık ve aydınlık ortamlarda bırakılan bitkilerde ne tür değişimler olmasını beklersiniz? Açıklayınız.**

* **Cevap**: Aydınlık ortamda kalan bitki, fotosentez yapmaya devam eder, bu nedenle büyümeye devam eder. Karanlıkta kalan bitki fotosentez yapamayacağından besin üretemez, bitkinin büyüme ve gelişmesi durur.

**Soru: 27) Fotosentezde sıcaklığın etkisini gözlemlemek için bir deney tasarlayacak olsaydınız yukarıdaki deney aşamalarından hangilerinde değişiklik yapardınız? Açıklayınız.**

* **Cevap**: Bitkilerin her ikisi de aydınlık ortamda tutulur. Ancak bitkilerden biri oda sıcaklığında, diğeri düşük veya yüksek sıcaklıkta tutulur.

**10. Sınıf Meb Yayınları Biyoloji Ders Kitabı Sayfa 84**