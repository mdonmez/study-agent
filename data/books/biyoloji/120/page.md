## 10. Sınıf Biyoloji Ders Kitabı Cevapları Meb Yayınları Sayfa 120

**Popülasyon Dinamikleri**

Popülasyonlar dinamik bir yapıdadır ve sürekli değişim içindedir. Bir popülas- yonu oluşturan bireylerin zaman içindeki değişimleri ve bu değişimlere neden olan faktörler popülasyon dinamiği olarak adlandırılır. Popülasyonların bulunduğu alan, Toros Dağları kadar geniş ya da bir gölet kadar küçük bir alan da olabilir. Popülasyonun yoğunluğu, büyüklüğü, popülasyondaki birey ve yaş dağılımı popülasyonlarda farklılık gösteren özelliklerdendir.

**Popülasyon Yoğunluğu**

Birim alan ya da birim hacimde bulunan birey sayısına popülasyonun yoğunluğu denir. Örneğin bir bölgede 1 km2 alanda bulunan sincap ya da meşe ağacı sayısı, o alandaki sincap ve meşe ağacı popülasyonunun yoğunluğunu verir. Yoğunluk popülasyonların en önemli özelliklerinden biridir. Popülasyon yoğunluğu zaman içinde ölümler, göçler, doğumla yeni bireylerin eklenmesi veya doğal yaşam alanlarının tahribi ile değişebilir. Popülasyon yoğunluğu, doğum ve popülasyona yeni bireylerin katılmasıyla artarken ölüm ve bireylerin popülasyondan ayrılıp gitmesi ile azalır.

**Popülasyon Büyüklüğü**

Belirli bir zaman diliminde bir popülasyonda bulunan toplam birey sayısı, o popülasyonun büyüklüğünü gösterir. Popülasyonların yaşadığı ortamlar sınırlı çevresel faktörler içerir. Popülasyonlar yaşadığı çevrede ihtiyaçlarını karşılayabildikleri sürece yaşar ve çoğalmaya devam eder.  
 Popülasyonların büyüklüğü, doğum oranı ve içe göçlerle artarken ölüm oranı ve dışa göçlerle azalır. Birim zamanda ölüm nedeniyle popülasyondan eksilen birey sayısı, öiüm oranını; üreme yoluyla popülasyona katılan birey sayısı ise doğum oranını verir. Bir popülasyona başka popülasyonlardan bireylerin katılması içe göç, popülasyondan bireylerin ayrılıp başka popülasyonlara gitmesi ise dışa göç olarak adlandırılır. Belli bir zaman aralığında popülasyon büyüklüğündeki değişiklik aşağıdaki gibi hesaplanabilir.

* **Cevap**: **Bu sayfada soru bulunmamaktadır.**

**10. Sınıf Meb Yayınları Biyoloji Ders Kitabı Sayfa 120**