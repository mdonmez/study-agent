## 10. Sınıf Biyoloji Ders Kitabı Cevapları Meb Yayınları Sayfa 169

Türkiye’de ve KKTC’de her gün milyonlarca ton atık toplanmakta ve depolanmaktadır. Düzenli depolama tesislerinde sızıntı sularının ve depo gazının olumsuz etkileri kontrol altına alınarak çevreye verilebilecek zararlar en aza indirgenmeye çalışılmaktadır. Evsel, tıbbi, endüstriyel, inşaat, tarım ve hayvancılık kaynaklı bu atıkların bir kısmı; geri dönüştürülebilen ve ayrıştırma neticesinde tekrar kazanılma özelliği bulunan, depolama alanlarında bertaraf edilebilen, insan sağlığı ve doğa açısından herhangi bir olumsuz etkisi olmayan atıklardır.  
 Toplanan atıkların bir kısmı toplanma ve depolanma süreçlerinin yönetimindeki aksaklıklar sebebiyle hem insan sağlığı hem de ekosistemler üzerinde olumsuz etkiler oluşturmaktadır. Örneğin atık yakma tesislerinden çevreye yayılan sülfür ve nitrojen oksitleri, kurşun ve diğer ağır metaller çevre kirliliğinin en büyük kaynağını oluşturmaktadır. Kontrolsüz olarak katı atıkların depolanması ise hem çöplerden kaynaklanan metan ve karbondioksit gazlarının artmasına hem de toprağın, yer altı sularının ve yüzeysel suların kirlenmesine neden olmaktadır. KKTC ae ise atıkların toplanması, depolanması konusunda farkındalık ve uyum sürecine devam edilmekte; kimyasal atıkların deniz eko- sistemlerine verdiği zararların en aza indirilmesine çalışılmaktadır.

**9. Etkinlik**

Adı Atık Yönetimi Performans Görevi  
 Amaç Atık yönetimi konusunda yapılan çalışmalarla ilgili bilgi toplayabilme  
 Süre 40+40 dk.

**Yönerge**  
 • Bu performans görevinizde sizlerden okulunuz bünyesinde atık yönetimi konusunda bir proje hazırlamanız beklenmektedir  
 • Performans görevi Bütüncül Dereceli Puanlama Anahtarı ile öğretmeniniz tarafından değerlendirilecektir  
 • Etkinlik sonunda karekod ile verilen Öz Değerlendirme Formu ’nu ve Grup Değerlendirme Formu ’nu doldurunuz.  
 • Aşağıda verilen uygulama basamaklarını takip ederek etkinliği gerçekleştiriniz.

Türkiye Yüzyılı vizyonunun gerçekleşmesine katkı sağlayacak referans projeler arasında yer alan Sıfır Atık Projesi, gelecek nesillere çevresel sürdürülebilirliği ve yaşanabilir şehirleri miras bırakmayı amaçlamaktadır. “Sıfır Atık Projesi; israfın önlenmesini, kaynakların daha verimli kullanılmasını, atık oluşum sebeplerinin gözden geçirilerek atık oluşumunun engellenmesini veya minimize edilmesini, atığın oluşması durumunda ise kaynağından ayrı toplanmasını ve geri kazanımının sağlanmasını kapsayan bir dizi atık yönetim felsefesi olarak tanımlanan bir hedeftir. Sıfır Atık Projesi’yle Türkiye’de %13 olan geri kazanım oranı 2021 yılında %27,2 ye yükseltilmiştir. ”

**Soru: 1) Beyin fırtınası tekniği ile atığın kaynağında ayrı toplanması, geri kazanımının sağlanması ve geri kazanım oranının yükseltilmesi için neler yapılabileceği konusunda fikirlerinizi aşağıda boş bırakılan alana yazınız.**

**10. Sınıf Meb Yayınları Biyoloji Ders Kitabı Sayfa 169**