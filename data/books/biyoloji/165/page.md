## 10. Sınıf Biyoloji Ders Kitabı Cevapları Meb Yayınları Sayfa 165

Akdeniz fokunun korunması amacıyla T.C. Çevre, Şehircilik ve İklim Değişikliği Bakanlığı tarafından “Akdeniz Foku Türk Ulusal Komitesi” kurulmuştur. Ayrıca bu türün korunması amacıyla Ege ve Akdeniz kıyılarında oluşturulan çeşitli pilot alanlarda koruma çalışmaları sürdürülmektedir. Türkiye’de deniz kaplumbağalarına ait 21 önemli üreme bölgesi bulunmaktadır. Bu alanlara doğal sit statüsü kazandırılmış ve buralar koruma altına alınmıştır. Ayrıca Şanlıur- fa-Birecik civarında yaşayan ve nesli tehlike altında olan kelaynaklar, kurulan üreme istasyonuyla koruma altına alınmıştır (Görsel 2.53).

Türlerin kendi habitatlarında korunması amacıyla gerekli kanun ve yönetmelikler kapsamında alan koruma çalışmaları gerçekleştirilmektedir. Bu çalışmaların yapıldığı alanlar; biyoçeşitlilik açısından önemli olan millî parklar, tabiat koruma alanları, tabiat parkları, yaban hayatı geliştirme sahaları ve sulak alanlar olarak adlandırılmaktadır. Bu alanlar biyoçeşitlilik açısından önemli bölgelerdir. Kaz Dağları Millî Parkı ve Hatay Dağ Ceylanı Yaban Hayatı Geliştirme Sahası, alan koruma çalışmaları yapılan yerlere örnektir (Görsel 2.54). Bu alanlar, Tarım ve Orman Bakanlığı Doğa Koruma ve Millî Parklar Genel Müdürlüğü tarafından korunmaktadır.

* **Cevap**: **Bu sayfada soru bulunmamaktadır.**

**10. Sınıf Meb Yayınları Biyoloji Ders Kitabı Sayfa 165**