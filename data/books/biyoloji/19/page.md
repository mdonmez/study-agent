## 10. Sınıf Biyoloji Ders Kitabı Cevapları Meb Yayınları Sayfa 19

olarak RNA molekülündeki adenin nükleotidine benzer. ATP’nin RNA’da bulunan adenin nükleotidinden farkı, yapısında bir yerine üç tane fosfat grubu bulunmasıdır.  
 Adenin bazına riboz şekeri bağlanmasıyla adenozin molekülü oluşur.

ATP molekülünün fosfat grupları arasındaki bağlar hidroliz edildiğinde kopar. Bir molekül ATP’nin hidrolizi sonucunda adenozin difosfat (ADP), inorganik fosfat (P|) ve serbest enerji açığa çıkar. Açığa çıkan bu enerji çeşitli metabolik faaliyetlerde kullanılır.

Metabolik olayların gerçekleşmesinde enerji açığa çıkaran ve enerjiyi kullanan tepkimeler birlikte yürütülür. Enerjinin açığa çıktığı tepkimelere ekzergonik (enerji veren) tepkimeler adı verilir. Ekzergonik tepkimelerle açığa çıkan enerji, çeşitli metabolik faaliyetlerde kullanılır. Gerçekleşmesi için enerjiye ihtiyaç duyulan tepkimelere endergonik (enerji alan) tepkimeler adı verilir. Hücrede gerçekleşen çoğu yıkım tepkimeleri ekzergonik, yapım tepkimeleri ise endergonik tepkimelere örnektir. Canlı organizma sürekli enerji kullanır. Yenilenebilir bir kaynak olan ATP, ADP’ye fosfat eklenmesiyle yeniden oluşturulabilir. ADP molekülüne enerji ve inorganik fosfat eklenmesiyle ATP sentezlenmesine fosforilasyon denir. Fosforilasyon sırasında su açığa çıkar. ATP’nin su ile hidroliz edilerek yapısından bir fosfat molekülünün koparılması sonucu enerji açığa çıkarılmasına defosforilasyon denir.

* **Cevap**: **Bu sayfada soru bulunmamaktadır.**

**10. Sınıf Meb Yayınları Biyoloji Ders Kitabı Sayfa 19**