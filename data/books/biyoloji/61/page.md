## 10. Sınıf Biyoloji Ders Kitabı Cevapları Meb Yayınları Sayfa 61

dönüşür (Karbon sayılarındaki her bir azalma sırasında bir molekül C02 çıkışı gerçekleşir.) (Görsel 1.26). Son oluşan 4 karbonlu bileşik tekrar döngüye katılır. Bu dönüşüm sırasında Krebs döngüsü tepkimelerine giren 2 Asetil-CoA molekülünden 4 C02, 6 NADH ve 2 FADH2 oluşur. Bir glikoz molekülünün parçalanması sırasında gerçekleşen Krebs döngüsü ile 2 ATP sentezlenir. Krebs döngüsü, her bir glikoz molekülü için iki defa gerçekleşir. Döngüde oluşan NADH ve FADH2 molekülleri ise ETS’de ATP sentezlen- mesinde görev alır.

**ETS Evresi**

Bir glikozun oksijenli solunumla parçalanması sırasında kazanılan ATP’lerin büyük bir kısmı ETS evresinde üretilir. ETS evresi, prokaryotlarda hücre zarının iç yüzeyinde; ökaryot hücrelerde ise mitokondrinin krista adı verilen kıvrımlı iç zarlarında gerçekleşir. Elektron taşıma zincirini oluşturan elektron taşıyıcı moleküllerin çoğu, protein yapılıdır ve zar üzerinde konumlanmıştır.

Oksijenli solunumun önceki evrelerinde oluşan NADH ve FADH2 ile taşınan protonlar, mitokondrinin matriks çözeltisinde kalırken elektronlar, indirgeme ve yükseltgenme tepkimeleri ile ETS’de oksijene kadar taşınır. Oksijen, enerji seviyesi düşmüş elektronları ETS’nin son molekülünden alarak elektron akışının ve ATP sentezinin devam etmesinemkatkıda bulunur. Elektron kazanmış oksijen, bir çift proton ile birleşerek suyu oluşturur (Görsel 1.27). ETS’de bu şekilde indirgeme ve yükseltgenme tepkimeleri ile ATP üretilir. Enerjinin geri kalan kısmı ise ısı enerjisi olarak ortama yayılır. Sonuç olarak oksijenli solunum reaksiyonları sırasında ve sonunda C02 ve H20 oluşurken metabolik faaliyetler için gerekli olan ATP de üretilmiş olur. Oksijenli solunum, enzim kontrolünde gerçekleştiği için sıcaklık değişimlerinden etkilenir.

* **Cevap**: **Bu sayfada soru bulunmamaktadır.**

**10. Sınıf Meb Yayınları Biyoloji Ders Kitabı Sayfa 61**