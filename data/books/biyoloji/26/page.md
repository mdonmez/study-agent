## 10. Sınıf Biyoloji Ders Kitabı Cevapları Meb Yayınları Sayfa 26

Ayrıca fotoliz sırasında açığa çıkan hidrojen iyonları, NADP+ (nikotinamid ade- nin dinükleotit fosfat) tarafından tutularak NADPH molekülünü oluşturur. Bu NADPH, fotosentezin ışıktan bağımsız evresinde organik madde sentezinde kullanılır. Fotoliz sonucu serbest kalan oksijen, bir yan ürün olarak atmosfere salınır.

Işığa bağlı evrede üretilen temel moleküller ATP ve NADPH’tır. Bu moleküller, fotosentezin ikinci evresi olan ışıktan bağımsız evrede organik madde sentezi için kullanılır. Işığa bağlı evrede üretilen ATP ve NADPH, C02 ile birleşerek organik bileşenlerin sentezinde görev alır. Böylece ışığın sağladığı enerji, canlılar tarafından kullanılabilecek kimyasal forma dönüştürülmüş olur (Görsel 1.8).

**Işıktan Bağımsız Evre (Calvin Döngüsü)**

Fotosentezin ışıktan bağımsız evresi, ökaryot hücrelerde kloroplastın stroma- sında; prokaryot hücrelerde ise sitoplazmada gerçekleşir. Işıktan bağımsız evre Calvin döngüsü olarak da adlandırılır. Bu evre sayesinde stromada C02 tüketilerek başta glikoz olmak üzere organik madde çeşitlerinin birçoğu sentezlenir. Işıktan bağımsız evrede ışık doğrudan gerekli olmasa da ışığa bağlı evrede açığa çıkan ATP ve NADPH’a ihtiyaç duyulur.

Enzimlerin kontrolünde gerçekleşen bu evrede klorofil ve ETS elemanları görev almaz. Yüksek sıcaklık, ışıktan bağımsız evrede kullanılan enzimlerin yapısına zarar vereceğinden belirli bir derecenin üzerinde fotosentez önce yavaşlar; sıcaklık arttığında durur. Işığa bağlı evreden gelen ATP’lerin defosforilasyonu sonucu açığa çıkan enerji ile NADPH’ın hidrojenleri ve C02 birleştirilir, 3 karbonlu fosfogliseral- dehit (PGAL) molekülleri sentezlenir. Kloroplastın stromasında PGAL’in bir kısmı glikoza dönüşürken bir kısmı da bitkinin ihtiyaç duyduğu diğer organik maddelerin sentezinde kullanılır.

* **Cevap**: **Bu sayfada soru bulunmamaktadır.**

**10. Sınıf Meb Yayınları Biyoloji Ders Kitabı Sayfa 26**