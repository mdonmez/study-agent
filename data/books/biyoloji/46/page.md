## 10. Sınıf Biyoloji Ders Kitabı Cevapları Meb Yayınları Sayfa 46

**Mide ve Bağırsak Adaptasyonları**

Memelilerin sindirim organlarının boyutları beslenme şekillerine göre farklılık gösterir. Etçillerin mide ve bağırsakları, protein ve yağ bakımından zengin hayvansal besinleri sindirmeye uygun olacak şekilde daha kısa ve basit bir yapıdadır. Bu sindirim sistemi yapısı, bu besinlerin hızlıca parçalanmasını ve vücut tarafından kolayca emilmesini sağlar.

bağlı en belirgin değişiklik geyik, koyun, inek gibi otçulların mide yapılarında görülür. Geviş getiren memelilerden biri olan ineklerde mide; işkembe, börkenek, kırkbayır ve şirden olmak üzere dört bölümden oluşur (Görsel 1.16).

Çiğnenmiş besinler, işkembe ve börkenekte geçici olarak depolanır. Diğer hayvanlarda olduğu gibi otçullarda da selüloz sindirilemez. İşkembe ve börkenek içinde bulunan mikroorganizmalardan salgılanan enzimler sayesinde bitkisel besinlerdeki selüloz sindirilir. Daha sonra besinler börkenekten ağza tekrar getirilerek yeniden çiğnenir. Bu olaya geviş getirme denir (Görse! 1.17).Besinler, geviş getirildikten sonra tekrar yutularak kırkbayıra ve daha sonra şirdene gönderilir. Kırkbayırda besinlerdeki suyun büyük bir kısmı uzaklaştırılır. Şirdende ineğin kendi enzimleri ile sindirim devam eder. Besinler kısmen sindirilmiş olarak ince bağırsağa geçer, burada sindirim tamamlanır ve besinlerin emilimi gerçekleşir.

Tavşan, eşek, katır, at gibi geviş getirmeyen otçul memelilerin mideleri tek bölmelidir. Bu hayvanların kör bağırsağında selülozu sindiren mikroorganizmalar bulunur. İnsanlar, bazı maymun türleri ve etçil memeliler de tek bölmeli mideye sahiptir (Görsel 1.18). Bu canlıların sindirim sistemlerinde selülozu sindirecek enzimleri üreten bakteriler bulunmadığından selüloz sindirimi gerçekleşmez.

* **Cevap**: **Bu sayfada soru bulunmamaktadır.**

**10. Sınıf Meb Yayınları Biyoloji Ders Kitabı Sayfa 46**