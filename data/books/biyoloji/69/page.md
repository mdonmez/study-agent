## 10. Sınıf Biyoloji Ders Kitabı Cevapları Meb Yayınları Sayfa 69

**Fermantasyon**

Glikoliz reaksiyonları sonucunda oluşan piruvatın etil alkol ya da laktik asit gibi moleküllere dönüştürüldüğü tepkimelere fermantasyon denir. Bu süreç ökaryot ve prokaryot hücrelerin sitoplazmasında oksijen ve ETS kullanılmadan genellikle monosakkaritlerin parçalanması ile gerçekleşir.

Fermantasyon sonucunda organik bileşiklerin yanı sıra bazı durumlarda inorganik bileşikler de (örneğin karbondioksit) oluşabilir. Bu süreçte glikoliz evresinde oluşan 2 NADH molekülündeki hidrojenlerin organik ya da inorganik yapılı maddelere aktarılmasıyla yeniden NAD+ oluşur ve böylece glikoliz ve ATP üretiminin devamlılığı sağlanır.

Glikolizden sonraki basamaklarda kullanılan enzimler canlı türüne göre farklılık gösterebilir. Fermantasyon, oluşan son ürün çeşidine göre isimlendirilir. Bunlardan en yaygın olanları etil alkol fermantasyonu ve laktik asit fermantasyonudur.

**Etil Alkol Fermantasyonu**

Etil alkol fermantasyonu, glikoliz sonucu oluşan piruvatın enzim varlığında iki basamakta etil alkole dönüştürülmesidir. İlk basamakta piruvattan karbondioksit uzaklaştırılır ve iki karbonlu bir bileşik olan asetaldehit oluşur. İkinci basamakta ise asetaldehit, NADH ile etil alkole indirgenir. Böylece glikolizin devamı için gerekli olan NAD+ yenilenmiş olur (Görsel 1.30).  
 Etil alkol fermantasyonu aşağıdaki şekilde ifade edilebilir:

Mayalar, birçok bakteri ve bazı bitkilerin tohumları etil alkol fermantasyonu gerçekleştirir. Ekmek yapımında etil alkol fermantasyonu yapan maya mantarları kullanılmaktadır. Etil alkol fermantasyonunda oluşan C02 gazı, mayalanan hamurun bir süre sonra kabarmasını sağlar.

* **Cevap**: **Bu sayfada soru bulunmamaktadır.**

**10. Sınıf Meb Yayınları Biyoloji Ders Kitabı Sayfa 69**