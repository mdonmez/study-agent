## 10. Sınıf Biyoloji Ders Kitabı Cevapları Meb Yayınları Sayfa 15

Spor yapmak, düşünmek, yazmak, oturmak, vücut sıcaklığını dengede tutmak gibi pek çok aktivite için ihtiyaç duyulan enerjinin kaynağı nedir? Tüm canlılarda enerji ihtiyacı doğadan karşılanır. Yeryüzündeki temel enerji kaynağı güneştir. Canlılar doğrudan veya dolaylı olarak güneş enerjisine muhtaçtır. Yaşam döngüsü, güneşten gelen enerjinin canlılar arasında aktarımıyla devam eder. Bu aktarım fotosentezle başlar. Bitkiler, algler ve bazı bakterilerde bulunan klorofil pigmentleri aracılığıyla ışık enerjisi yakalanarak kimyasal enerjiye dönüştürülür. Bu enerji ile organik besinlerin üretimi sağlanır. Fotosentezle üretilen besinler, doğrudan veya dolaylı olarak tüm canlılar tarafından kullanılır. Bazı canlılarda ise güneş ışığı olmadan besin üretilebilir. Okyanusların derinlikleri, toprağın alt katmanları, mağara gibi güneş ışığının ulaşamadığı yerlerde yaşayan bu canlılarda besinler inorganik maddelerin oksitlenmesiyle üretilir.

İnsanda enerji aktarımında ilk basamak besinlerin vücuda alınmasıdır. Bu süreci sindirim ve emilim olayları takip eder. Emilimden sonra bu yapı taşları, dolaşım sistemi aracılığıyla dokuların ve organların hücrelerine taşınır. Hücrelerde gerçekleşen hücresel solunum tepkimeleriyle besin moleküllerinde depolanan kimyasal enerji açığa çıkarılır ve yaşamsal faaliyetlerin sürdürülebilmesi için kullanılır.

* **Cevap**: **Bu sayfada soru bulunmamaktadır.**

**10. Sınıf Meb Yayınları Biyoloji Ders Kitabı Sayfa 15**