## 10. Sınıf Biyoloji Ders Kitabı Cevapları Meb Yayınları Sayfa 114

komüniteden ya göç eder ya da ölür. Ölümler ve göçler vaşak sayısını azaltır. Bu durum tavşanlar üzerinde baskıyı azaltacağı için tavşan sayısı yeniden artar. Böylece tavşanların ve vaşakların sayısı birbirini izleyen artış ve azalışlar şeklinde dalgalanma gösterir (Grafik 2.3).

**Simbiyotik İlişkiler**

Komünitelerin yapısını etkileyen bir diğer durum ise türler arasında görülen simbiyotik ilişkilerdir. İki ya da daha fazla türün bir arada, yakın bir ilişki içinde yaşamalarına simbiyotik ya da ortak yaşam adı verilir. Ortak yaşam ilişkisinde bazı türler zarar, bazıları fayda görebilirken bazıları ise ne fayda ne de zarar görür. Türler arasındaki birlikte yaşam; mutualizm, kommensalizm, amensalizm, parazitizm gibi farklı şekillerde gerçekleşir.

**Mutualizm**

Birlikte yaşayan her iki türün de karşılıklı fayda gördüğü simbiyotik ilişki biçimidir. Mutualizm farklı özelliklere sahip canlılar arasında gerçekleşir. Örneğin insanın kalın bağırsağında yaşama ortamı ve besin bulan yararlı bakteriler, sentezledik- leri K ve B vitaminleri ile insan sağlığına olumlu katkıda bulunur. K vitamini; kanın pıhtılaşmasında, kemik sağlığının desteklenmesinde ve bağışıklık sisteminin güçlendirilmesinde etkilidir. B vitamini ise kalp sağlığının korunmasında ve kan hücrelerinin sentezinde etkilidir. Bakteriler, insan sağlığına katkıda bulunurken bağırsakta barınır ve beslenir. Bu birliktelikten hem bakteri hem insan karşılıklı fayda sağlamış olur. Mutualizmin bir başka örneği ise fasulye, bezelye, bakla, yer fıstığı gibi baklagillerin kökleri ile toprakta yaşayan ve havanın serbest azotunu bağlayabilen azot bakterileri [Rhizobium (Rizobiyum)] arasında görülür. Azot bakterilerinin bu bitkilerin köküne yerleşmesiyle nodül adı verilen yapılar oluşur (Görsel2.15). Bu nodüllerde azot bakterileri, havanın serbest azotunu dönüştürerek bitkilerin kullanabileceği duruma getirir. Bu birliktelikte bitki, azot ihtiyacını karşılarken azot bakterileri de ihtiyaç duyduğu organik besinleri bitkiden alır. Baklagil bitkileri ile azot bağlayıcı bakterilerin karşılıklı fayda gördüğü bu ilişki aynı zamanda toprağın azotça zenginleşmesini sağlar.

* **Cevap**: **Bu sayfada soru bulunmamaktadır.**

**10. Sınıf Meb Yayınları Biyoloji Ders Kitabı Sayfa 114**