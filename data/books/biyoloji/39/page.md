## 10. Sınıf Biyoloji Ders Kitabı Cevapları Meb Yayınları Sayfa 39

**Kemosentez**

Ototrof olarak beslenen canlılar, inorganik maddelerden organik madde sentezlerken kullandıkları enerji kaynağına göre iki ana grupta incelenir. Bunlardan fotosentetik ototroflarda gerekli enerji ışıktan sağlanır. Kemosentetik ototroflarda ise inorganik maddeler oksitlenerek açığa çıkan enerjiyle organik madde sentezlenir.

Oksidasyon, bir atom veya molekülden elektron ayrılmasını sağlayan kimyasal bir reaksiyondur. Bazı prokaryot canlılar tarafından inorganik maddelerin oksidasyonu sonucu açığa çıkan kimyasal enerji ile inorganik maddelerden (H20 ve C02) organik madde sentezine kemosentez denir. Kemosentezde hidrojen sülfür (H2S), hidrojen gazı (H2), amonyak (NH3), nitrit (N02), demir (Fe2+), kükürt (S) gibi inorganik maddeler oksitlenir. Bu oksidasyon reaksiyonları sırasında açığa çıkan enerji ile ATP sentezlenir. ATP, karbondioksit (C02) ve çeşitli kaynaklardan elde edilen hidrojenleri birleştirerek fotosentezde oiduğu gibi kemosentezde de organik moleküllerin üretiminde görev alır.

Besinlerini kemosentezle üreten canlılara kemoototrof denir. Kemoototrof canlılar, bulundukları ekosistemlerin üretici organizmalarıdır. Bu canlılarda kemosentez yoluyla üretilen besinler ekosistemlerin de enerji akışının başlangıcını oluşturur. Kemoototroflar, klorofil pigmenti bulundurmadıkları için fotoototroflar gibi ışık enerjisini kullanmaz. Bu nedenle kemosentez yoluyla besin üretimi, gece gündüz fark etmeksizin her zaman gerçekleşebilir. Bu, kemoototrof canlıları fotosentetik ototroflardan ayıran önemli bir özelliktir.

**Kontrol Noktası**

**Soru: Işık enerjisi kullanılmadan besin sentezi (kemosentez) ile ilgili “Çıkış Kartındaki boşlukları doldurunuz.**

**Soru: Kemosentez hakkında öğrendiğiniz veya önemli bulduğunuz üç bilgiyi yazınız.**

**Kemosentez Hakkında 3 Bilgi:**

* Kemosentez, ışık olmadan inorganik maddelerin oksitlenmesiyle enerji üretilip organik madde sentezlenmesidir.
* Hidrojen sülfür, amonyak, nitrit, demir gibi maddeler oksitlenir ve ATP elde edilir.
* Kemoototroflar klorofil taşımaz, bu yüzden ışığa ihtiyaç duymadan gece gündüz besin üretir.

**Soru: Kemosentez hakkında merak ettiğiniz veya daha fazla bilgi almak istediğiniz konuyla ilgili iki som yazınız.**

**Merak Ettiklerim (2 Soru):**

* Kemosentez yapan canlılar hangi ekosistemlerde en çok bulunur?
* Kemosentezin ekosistemlerdeki enerji akışına katkısı ne kadar büyüktür?

**Soru: Kemosentez konusunda anlamakta zorlandığınız bir şeyi paylaşınız.**

**Anlamakta Zorlandığım:**

* Kemosentezde hangi inorganik maddelerin hangi sırayla oksitlendiğini ve bu tepkimelerin ayrıntılarını karıştırıyorum.

**10. Sınıf Meb Yayınları Biyoloji Ders Kitabı Sayfa 39**