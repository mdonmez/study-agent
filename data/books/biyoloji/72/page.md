## 10. Sınıf Biyoloji Ders Kitabı Cevapları Meb Yayınları Sayfa 72

Beslenmenin asıl amacı, metabolik süreçler için gerekli enerjiyi ve yapısal maddeleri sağlamaktır. Canlılar büyümek, gelişmek ve günlük aktivite- lerini sürdürebilmek için besinlere ihtiyaç duyar. Sağlıklı bir yaşam için gerekli maddeler besinlerle vücuda alınır. Bu maddeler; enerji sağlayan kar- bohidratlar, yağlar ve proteinlerin yanı sıra metabolizmanın düzenli çalışmasını sağlayan vitaminler, mineraller ve sudan oluşur. Enerji alımı ile harcanan enerji miktarı arasında denge sağlanmalıdır.

Sağlıklı beslenmek için vücudun ihtiyacı olan besinlerin yeterli miktarda ve düzenli olarak alınması gerekir. Besin maddelerinin yetersiz veya çok fazla alınması, gelişim bozukluklarına ve metabolik hastalıklara neden olur. Dünyada birçok insan gıda yoksunluğu nedeniyle açlık sorunu yaşarken pek çok insan da aşırı gıda tüketimi nedeniyle obezite sorunu yaşamaktadır. Obe- zite, sağlığı bozacak ölçüde vücutta aşırı yağ birikmesidir. Aşırı yağ birikmesi sonucu normal vücut ağırlığına dönmek için büyük çaba ve zaman harcamak gerekir. Bu nedenle öncelikle normal vücut ağırlığı korunmalıdır.

Aşırı yağlı, tuzlu ve şeker içeriği yüksek besinlerin fazla tüketilmesi; vücuda gereksinim duyduğundan daha fazla besin alınması ve fiziksel aktivite yetersizliği obezitenin en önemli nedenleri olarak kabul edilmektedir. Obezite; diyabet, inme, kalp damar rahatsızlıkları, kalp krizi, solunum hastalıkları gibi ciddi sağlık sorunlarına neden olmaktadır. Önemli bir sağlık sorunu olan obezitenin oluşumunu önlemek için alınan günlük enerjinin harcanan enerjiden fazla olmamasına dikkat edilmeli; beslenme şekli düzenlenmeli, günlük yürüyüş ve egzersizler planlanmalıdır.

Aşağıda bazı gıdaların ambalajları üzerinde bulunan enerji ve besin öğelerine ait içerikler yer almaktadır. Verilen örnekleri ve satın aldığınız gıda ürünlerinin etiketlerini inceleyiniz. İncelediğiniz besin öğelerinin enerji değeri arasındaki farkı ve bu öğelerin eksik ya da fazla alınmasının vücuda etkilerini arkadaşlarınızla değerlendiriniz.

* **Cevap**: **Bu sayfada soru bulunmamaktadır.**

**10. Sınıf Meb Yayınları Biyoloji Ders Kitabı Sayfa 72**