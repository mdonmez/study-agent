## 10. Sınıf Kimya Ders Kitabı Cevapları Meb Yayınları Sayfa 21

**Konuya Başlarken**

Havai fişeklerin temel bileşenleri arasında başta barut olmak üzere oksitleyiciler, yakıtlar, bağlayıcılar ve çeşitli metal bileşikleri bulunur. Bu bileşenler patlama sırasında ses efekti, farklı renkler ve etkileyici desenler oluşturur. Havai fişeklerde bulunan siyah barut; potasyum nitrat, odun kömürü ve kükürt içerir. Potasyum nitrat, oksitleyici olarak yakıtın tam yanmasını sağlar. Odun kömürü, yakıt görevi görerek enerji açığa çıkarır. Kükürt, yakıtı ve oksitleyiciyi birbirine bağlayarak yanmayı hızlandırır. Kullanılan metal tuzları havai fişeklerin rengini belirler. Örneğin bakır mavi, baryum yeşil, sodyum sarı ve stronsiyum kırmızı renk verir. Magnezyum, alüminyum ve titanyum ise parlak beyaz renkte kıvılcımlar ya da parıltılar oluşturur. Fitilin ateşlenmesiyle başlayan süreç, kimyasal enerjinin kinetik enerjiye dönüşmesi ve havai fişeğin gökyüzüne yükselerek patlamasıyla sona erer. Bu kimyasal tepkimeler, havai fişek gösterilerinin temelini oluşturur. Gökyüzünde patlayan kimyasallar, izleyicilere etkileyici görsel ve işitsel bir şölen sunar (Görsel 1.1). Ancak havai fişeklerin oluşturduğu yoğun ışık ve sesin çevredeki canlılara zarar verdiği, içeriğinde bulunan kimyasalların çevre kirliliğine yol açtığı ve havai fişeklerin yangınlara neden olabileceği de unutulmamalıdır.

**Soru: Havai fişek gösterisi sırasında kimyasal değişimin gerçekleştiğine dair kanıtlar neler olabilir?**

* **Cevap**: Havai fişeklerde renklerin oluşması, ışık çıkması, patlama sesi ve yeni maddelerin ortaya çıkması kimyasal değişime kanıttır.

**Soru: Bir fincan kaynar suya poşet çay eklediğinizde meydana gelen renk değişimi kimyasal bir değişim midir? Arkadaşlarınızla tartışınız.**

* **Cevap**: Çay poşeti suya atıldığında sadece çayın suya dağılması olur, bu fiziksel bir değişimdir. Kimyasal değişim gerçekleşmez.

**10. Sınıf Meb Yayınları Kimya Ders Kitabı Sayfa 21**