## 10. Sınıf Kimya Ders Kitabı Cevapları Meb Yayınları Sayfa 160

Herhangi iki madde birbiri ile karıştırıldığında her zaman bir çözelti oluşmaz. Çünkü bir maddenin belli bir çözücüde çözünebilmesi; çözücü ve çözünenin yapıları ile çözücü-çözücü, çözünen-çözünen ve çözücü-çözünen arasındaki etkileşimlere bağlıdır. Çözücü ile çözünenin yapısı veya tanecikler arası etkileşimleri benzerse maddeler birbiri içinde çözünebilir. Polar maddeler genellikle polar çözücülerde, apolar maddeler ise genellikle apolar çözücülerde çözünür. Çözünme durumu, tanecikler arasındaki etkileşimler temelinde aşağıdaki bilgi görseli üzerinden açıklanabilir.

NaCI ile su karıştırıldığında NaCI bileşiğindeki Na+ iyonunun etrafı suyun kısmi negatif ucu (ö ) ile, Cl’ iyonlarının etrafı suyun kısmi pozitif ucu (ö+) ile sarılarak bu iyonları kararlı hâle getirir. Aralarında iyon-dipol etkileşimleri oluşur. Böylece NaCI gibi iyonik yapılı bileşikler su gibi polar özellikteki çözücülerde iyi çözünür.

Etil alkol, polar yapılı moleküler bir bileşiktir ve molekülleri arasındaki etkin kuvvet hidrojen bağıdır. Su da polar yapılı olup molekülleri arasındaki etkin kuvvet hidrojen bağıdır. Etil alkol ile su karıştırıldığı zaman su molekülleri ile etil alkol molekülleri arasında yine hidrojen bağı oluşur ve çözünme gerçekleşir. Bu benzerlik hidrojen bağı içeren maddelerin suda iyi çözünmesini sağlar.

İyot ve benzen, apolar yapılı moleküller olup her ikisinin de tanecikleri arasında sadece London kuvveti (indüklenmiş dipol-indüklenmiş dipol etkileşimi) bulunur. Bu nedenle iyot katisı ile benzen karıştırıldığı zaman bu iki molekül arasında da London kuvveti oluşur ve çözünme olayı gerçekleşir. Bu benzerlik apolar yapılı maddelerin birbiri içinde iyi çözünmesini sağlar.

Apolar yapılı iyot molekülleri arasında sadece London kuvveti vardır. Polar yapılı su molekülleri arasındaki etkin kuvvet ise hidrojen bağıdır. Bu iki maddenin moleküller arasındaki kuvvetlerinin niteliği ve niceliği farklı olduğu için polar yapılı bileşiklerle apolar yapılı bileşikler genellikle birbiri içinde çözünmesi beklenmez.

* **Cevap**: **Bu sayfada soru bulunmamaktadır.**

**10. Sınıf Meb Yayınları Kimya Ders Kitabı Sayfa 160**