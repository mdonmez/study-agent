## 10. Sınıf Kimya Ders Kitabı Cevapları Meb Yayınları Sayfa 77

**Konuya Başlarken**

Dalgıçlar, profesyonel dalış yapmak için dalış tüpleri kullanırlar (Görsel 1.13). Ortalama bir dalış tüpü 12 ile 15 litre arasında hacme sahiptir ve 200 atm basınçta hava ile doldurulur. Yüksek basınç içeren bu tüplerin saklanma koşullarına dikkat edilmeli ve bu tüpler kesinlikle sıcak ortamda bırakılmamalıdır. Aksi hâlde patlama tehlikesi ile karşı karşıya kalınabilir. Hava ile doldurulan dalış tüplerinde yaklaşık %78 azot gazı ve %21 oksijen gazı bulunur. İnsan vücudu oksijen gazını solunum için kullanırken azot gazını kullanmaz. Bu nedenle kanda çözünmüş hâlde biriken azot gazı hızlı bir şekilde yukarı çıkıldığında gaz kabarcığı hâline geçer. Oluşan gaz kabarcıkları yüzeye çıktıkça büyür ve damarları tıkayarak hücre ölümüne sebep olur. Bu olaya halk arasında vurgun denir. Vurgun tedavisinde gaz kabarcıklarını yok etmek için hasta yüksek basınçlı odaya alınarak su altındaki basınç tekrar sağlanır ve gaz kabarcıkları yok edilir. Dalgıçlar vurgundan korunmak için su yüzeyine yavaş yavaş çıkarlar. Ayrıca derin dalışlarda %64 azot, %32 oksijen oranında zenginleştirilmiş hava içeren tüpler veya %20 oksijen, %80 helyum karışımı içeren tüpler tercih ederler.

**Soru: Yukarıda verilen metinde gazların hangi özelliklerine değinilmiştir? Fikirlerinizi arkadaşlarınızla paylaşınız.**

* **Cevap**: Gazların basınç altında sıkıştırılabilmesi, çözünürlüğü, genleşmesi ve basınca bağlı hacim değişimi özelliklerinden bahsedilmiştir.

**Soru: Günlük hayatta gazların özelliklerinin sağladığı avantajlar nelerdir? Örnekler vererek tartışınız.**

* **Cevap**: Gazların sıkıştırılabilmesi dalış tüplerinde, çözünürlüğü sodalarda, genleşmesi balon şişirmede, basınç özellikleri de solunum cihazlarında avantaj sağlar.

**10. Sınıf Meb Yayınları Kimya Ders Kitabı Sayfa 77**