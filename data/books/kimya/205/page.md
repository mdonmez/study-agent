## 10. Sınıf Kimya Ders Kitabı Cevapları Meb Yayınları Sayfa 205

Çözeltilerde çözünenin türüne değil tanecik sayısına bağlı olarak değişen özelliklere koligatif özellikler denir. Kaynama noktası yükselmesi ve donma noktası alçalması koligatif özelliklerdendir.  
 Uçucu olmayan bir katı, saf çözücüde çözündüğünde çözünen tanecikleri sıvı yüzeyinden buharlaşmaya çalışan çözücü taneciğine engel olur. Bu nedenle oluşan çözeltinin buhar basıncı saf çözücünün buhar basıncından daha düşüktür. Böylece çözeltinin kaynama noktası saf çözücünün kaynama noktasından daha yüksek olur (Grafik 2.1).

Grafik 2.1 incelendiğinde saf sıvıların kaynama boyunca sıcaklıklarının sabit kaldığı görülür. Ancak doymamış çözeltilerde kaynama noktası çözelti doymuş hâle gelene kadar yükselmeye devam eder.  
 Donma maddenin daha düzenli bir fiziksel hâle geçişidir. Bu olayda sistemden enerji uzaklaşır. Çözeltiler çözücülerden daha düzensiz olduklarından düzenli hâle gelebilmeleri için sistemden daha çok enerji uzaklaşmalıdır. Bu nedenle çözeltilerin donma noktası çözücülerin donma noktasından daha düşüktür (Grafik 2.2).

* **Cevap**: **Bu sayfada soru bulunmamaktadır.**

**10. Sınıf Meb Yayınları Kimya Ders Kitabı Sayfa 205**