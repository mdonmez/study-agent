## 10. Sınıf Kimya Ders Kitabı Cevapları Meb Yayınları Sayfa 192

**Konuya Başlarken**

Kurşun-asit pili (akümülatör) 19. yüzyıldan beri kullanılan, şarj edilebilen piller arasında yer alır (Görsel 2.8). Otomobillerde ve diğer taşıtlarda yaygın olarak kullanılmaları nedeniyle akümülatörler genellikle “araba aküsü” olarak adlandırılır. Akümülatörler, Pb02 doldurulmuş kurşun plakalar ve süngerimsi kurşunla doldurulmuş kurşun ızgaraların seyreltik sülfürik asit (H2S04) çözeltisine daldırılmasıyla oluşturulur. Sülfürik asit, araba akülerinde elektrik iletimini sağlamak için kullanılır. Bu plakalar arasına dışarıdan bir elektrik akımı bağlanır. Sülfürik asit, pozitif hidrojen iyonlarına (H+) ve negatif sülfat iyonlarına (S042-) ayrılır. Biten akülere elektrik akımı verilerek boşalan enerji yeniden depolanabilir. Akülerin çalışmasında vurgulanması gereken iki nokta vardır. Birincisi, akü akım verirken H2S04 harcandığı için zamanla H2S04 derişimi azalır. Akünün şarj durumuna göre su miktarı değiştiğinden çözeltinin yoğunluğu sık sık ölçülerek %20’lik H2S04 çözeltisine uygunluğu kontrol edilmelidir. İkincisi, soğuk havalarda araba aküleri yeterli gücü üretemez. Aküdeki güç azalmasının nedeni sıcaklık düşmesi ile pil sıvısının viskozitesinin artmasıdır. Viskozitenin artması ortamdaki iyon hareketini yavaşlatır ve akış direnci arttıkça akümülatörün çıkış gücü azalır. Bittiği düşünülen akü soğuk bir günde oda sıcaklığında bırakıldığında normal gücüne yeniden ulaşabilir.

**Soru: Aküde sülfürik asit çözeltisi yerine saf su veya etil alkol kullanılabilir mi? Tartışınız.**

**Soru: Arabalarda kullanılan çözeltilere örnek veriniz. Kullanılan çözeltileri sınıflandıracak olsaydınız çözeltilerin hangi özelliklerine dikkat ederdiniz?**

**10. Sınıf Meb Yayınları Kimya Ders Kitabı Sayfa 192**