## 10. Sınıf Kimya Ders Kitabı Cevapları Meb Yayınları Sayfa 98

**Konuya Başlarken**

Sıcak hava balonu ile yolculuk popüler aktiviteler arasında yer alır. Balonun yerden yüksekliği balondaki havanın sıcaklığı değiştirilerek kontrol edilir. Balondaki hava ısındıkça havada bulunan tanecikler arasındaki mesafe artar. Sıcak hava balonundaki hava genleştikçe birim hacme düşen tanecik sayısı azalır. Böylece sıcak hava balonundaki havanın yoğunluğu dışarıdaki havanın yoğunluğundan düşük olur ve balon yükselir (Görsel 1.18). Bu ısıtma işlemlerinde balondan bir miktar hava taneciği de kaçabilir.

Sıcak hava balonundan farklı olarak bilimsel veriler elde etmek için kullanılan sıfır basınçlı ve süper basınçlı balonlar bulunur. Sıfır basınçlı balonların alt kısmı açıktır ve içindeki gazın kaçmasına izin verilir. Gazın genleşmesi sonucu balon yükselir. Bu esnada balondaki basıncın artmasını engellemek için balonda açık kanallar bulunur. Gece gündüz döngüsüyle gaz kaybı meydana geldiği için bu tür balonların kullanım süresi sınırlıdır.

Süper basınçlı balonlarda açık kanallar yoktur. Bu balonlar, gaz kaybı en aza indirgendiği için sıfır basınçlı balonlardan daha uzun süre uçabilir. Şekilleri bal kabağını andırır. En yaygın kullanılan süper basınçlı balonun boyutu 195’ten fazla zeplinin hacmine eş değerdir. Balon tamamen şişirildiğinde içine bir futbol stadyumu sığabilir. İçinde yüzdüğü ortama göre daima iç basıncını korur. Helyum gazı ile doldurulmuştur. Balon fırlatıldıktan sonra yükselir ve atmosfer basıncı düştükçe helyum genleşir. Balon, alt tarafında bilinen bir yük kütlesi sarkarken belirli bir yükseklikte uçmak için tasarlanmıştır. Balon istenen yüksekliğe ulaştığında ekstra helyum, balonu doldurarak basınç oluşturur. Gündüz boyunca güneş balonu ısıttığından basınç yükselir ve gece balon soğuduğunda basınç düşer. Basınç, düşmesine rağmen ortam basıncının üzerindedir.

**Soru: Gazların bazı özelliklerinin birbirine bağlı olma durumlarına günlük hayatta karşılaşabileceğiniz farklı örnekler veriniz.**

* **Cevap**: Günlük hayatta örnekler; balon şişirilmesi, lastik tekerin patlaması, basınçlı deodorant kutularının ısınınca patlaması, dalgıç tüplerinin kullanımı ve gazlı içeceklerin açıldığında köpürmesidir.

**Soru: Gazların hacim, sıcaklık, basınç ve miktarları arasında nasıl bir ilişki vardır? Düşüncelerinizi arkadaşlarınızla paylaşınız.**

* **Cevap**: Gazlarda basınç, hacim, sıcaklık ve miktar birbirine bağlıdır. Hacim azalırsa basınç artar, sıcaklık artarsa hacim ya da basınç artar, madde miktarı artarsa hacim de artar.

**10. Sınıf Meb Yayınları Kimya Ders Kitabı Sayfa 98**