## 10. Sınıf Kimya Ders Kitabı Cevapları Meb Yayınları Sayfa 41

Analitik kimya laboratuarlarında çökelme tepkimeleri kullanılarak katyon ve anyon analizleri yapılabilir. Çökelme sonucu oluşan katidan yola çıkılarak çözeltideki iyonlar tespit edilir. Örneğin bir çözeltideki klor iyonlarının varlığını tespit edebilmek için ortama az miktarda gümüş nitrat çözeltisi eklenir. Eğer ortamda klor iyonları varsa bu iyonlar gümüş iyonlarıyla birleşerek çözeltinin rengini bulanıklaştırır ve beyaz renkli gümüş klorür katisının çökmesini sağlar. Bu yöntem laboratuvarlar başta olmak üzere birçok alanda kullanılır.

**İndirgenme-Yükseltgenme Tepkimeleri**

Bir kimyasal tepkimede elektron alma eğilimi yüksek olan madde ile elektron verme eğilimi yüksek olan madde arasında elektron transferi olur. Elektron transferine dayanan tepkimelere indirgenme-yükseltgenme (redoks) tepkimeleri denir. İndirgenme ve yükseltgenme eş zamanlı gerçekleşir ve alınan-verilen elektron sayısı daima eşittir (Görsel 1.4).

İndirgenme-yükseltgenme tepkimelerinin göstergeleri arasında gaz çıkışı, renk ve koku değişimi sayılabilir. Yanma tepkimeleri aynı zamanda indirgenme- yükseltgenme tepkimeleridir. Bu nedenle yanma tepkimelerindeki enerji değişimi de indirgenme-yükseltgenme tepkimelerinin göstergelerindendir. Örneğin magnezyum metali oksijen gazı ile tepkimeye girdiği zaman MgO bileşiği oluşur (Görsel 1.5).

* **Cevap**: **Bu sayfada soru bulunmamaktadır.**

**10. Sınıf Meb Yayınları Kimya Ders Kitabı Sayfa 41**