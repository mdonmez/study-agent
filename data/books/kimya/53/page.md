## 10. Sınıf Kimya Ders Kitabı Cevapları Meb Yayınları Sayfa 53

**Konuya Başlarken**

Kurşun kalemlerin isminde “kurşun” kelimesi geçse de yapısında kurşun yoktur. Bu isim tarihsel bir yanılgının sonucudur. İngiltere’de, 16. yüzyılda grafit adlı mineralin zengin bir kaynağı keşfedildi. Siyah kristallerden oluşan mineral testereyle kesiliyor ve dokunduğu yeri siyaha boyuyordu. Maden uzmanları bu madde ile ilk karşılaştıklarında bunun bir tür siyah kurşun olduğunu düşündüler. Grafit, kurşun sanıldığı için grafitten yapılan kalemlere “kurşun kalem” denildi (Görsel 1.10). Mineralin adı, 18. yüzyılın sonlarında “grafit” olarak belirlendi. Grafit, aslında elmas ile kömürü oluşturan saf karbon elementinin farklı bir kristal biçimidir. Günümüzde kurşun kalemlerin ortasındaki siyah kısmın elde edilmesi için grafit ve kil, toz hâline getirildikten sonra suyla karıştırılıp hamur yapılır. Siyah hamurdan yapılan ince şeritler kurutulup, seramik fırınında pişirilerek sert çubuklar elde edilir.

Bir kâğıda grafitten yapılan kalem ile 1 mol karbon içeren bir çizgi, metalik kurşundan yapılan kalem ile 1 mol kurşun içeren bir çizgi çizildiğini düşününüz. Mol, bir maddenin Avogadro sayısı kadar tanecik içerdiği birimdir. Diğer bir deyişle bir mol karbon ve 1 mol kurşun aynı sayıda atom içerir.

**Soru: İki farklı maddenin tanecik sayılarının eşit olması, bu maddelerin kütle olarak da eşit olduğu anlamına gelir mi? Tartışınız.**

* **Cevap**: Hayır. Tanecik sayısı eşit olsa bile kütleler farklıdır; çünkü mol kütleleri farklıdır (C: 12 g/mol, Pb: 207 g/mol).

**Soru: Standart bir kurşun kalem 10 g ve içindeki grafit miktarı yaklaşık olarak 1,2 g’dır. Bu kurşun kalemde grafitin mol sayısı kadar kurşun kullanılsaydı kalemin kütlesi değişir miydi? Tartışınız.**

* **Cevap**: Evet, değişirdi. 1,2 g grafit ≈ 0,10 mol’dür; aynı mol Pb ≈ 0,10×207 = **20,7 g** olurdu, kalemin kütlesi yaklaşık **29,5 g**’a çıkar.

**10. Sınıf Meb Yayınları Kimya Ders Kitabı Sayfa 53**